༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG17022
||2007389823
ImageGroup:
ISBN:
11KG17118
9787105081820
LCCN:
Title:
འུ་ཟི་ཇ་རྫོང།
l'u zi ja rdzong /
གྲགས་པ་
Author:
grags pa
n/a
n/a;n/a
Descriptor:
Original Publication:
Place:
Publisher:
Ipe cin/
mi rigs dpe skrun khang/
2007
Date:
Volume:
Total Volumes:
TBRC Pages:
1
12
n/a
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 3/2014



གྲགས་པས་བཤད་པའི་གླིང་རྗེ་གེ་སར་རྒྱལ་པོའི་སྒྲུང་།
འུ་ཟེ་སརྫོང་།
མི་རིགས་དཔེ་སྐྲུན་ཁང་།



སྒྲུང་མཁན་གྲགས་པ།
སྒྲུང་ མཁན་ གྲགས་ པ་ མཆོག་ ནི་
1902ལོར་ཆབ་མདོ་དཔལ་འབར་རྫོང་གི་
ཨ་ལ་ དཔུང་ གོང་ གྲོང་ གི་ ཨ་ གོང་ཚང་ དུ་
འཁྲུངས། ཁོང་ཆུང་ དུས་ ནས་ གླིང་སྒྲུང་
ལ་ ཤིན་ ཏུ་ མཉེས་ པས་ ཡི་ མཚན་ དང༌།
སྐྱིད་ སྡུག་ སྣ་ ཚོགས་ ཀྱི་ མི་ཚེའི་ ཤུལ་ལམ་
ནང་རིམ་བཞིན་གྲགས་ཅན་བབས་སྒྲུང་པ་
ཞིག་ ཏུ་ གྱུར། དགུང་ལོ་ དོན་ དྲུག་ ནས་
བོད་ལྗོངས་སློབ་ཆེས་གདན་ཞུས་ཀྱིས་གང་
འཚོའི་བར་ཁྱོན་གླིང་སྒྲུང་པོ་ཏི་ཉི་ཤུ་རྩ་ལྔ་
གསུངས་ པ་ དང་། 1981ལོར་ ཁོང་ ལ་
“ རྒྱལ་ ཁབ་ ཀྱི་ ནོར་ བུ” ཞེས་ པའི་ མཚན་
གསོལ། 1984ལོར་ རང་ སྐྱོང་ ལྗོངས་ ཀྱི་
སྲིད་གྲོས་ཨུ་ཡོན་དང༌། རིག་རྩལ་ མཐུན་
ཚོགས་ ཀྱི་ ཨུ་ ཡོན་ ལ་ འདེམས་ བསྐོ་ བྱས།
1986ལོར་ཁོང་ལ་“ མི་དམངས་ཀྱི་སྒྱུ་རྩལ་
མཁས་ཆེན”ཞེས་པའི་མཚན་གསོལ།



གླིང་རྗེ་གེ་སར་རྒྱལ་པོའི་སྒྲུང་།
འུ་ཟི་ཇ་རྫོང་།
དྲ་ངག་
པར་ཕྱི་ལ་འབུལ།།
སྒྲུང་མཁན། གྲགས་པ།
།
སྒྲ་ཕབ་མཁན། བྱམས་པ་དབང་ཕྱུག་
| ས་
ལེགས་སྒྲིག་མཁན། བློ་བཟང་དོན་ལྡན། ་ཞུས།
བོད་ལྗོངས་སློབ་ཆེན་《གེ་སར་》ཞིབ་འཇུག་ཟོའོ།
:
1:|:
དང
་འ། །
ས་
མི་རིགས་དཔེ་སྐྲུན་ཁང་།
མཛོད། །



ག ས། །ལ་ལོ །
།།དཀར་ཆག་ས་༧མགོ་ དད།།
༈ །བ ཀ་: 1:2 དཀྱི ལ་
ལེའུ་དང་པོ། ་ མ འུ་ཡུལ་དགའ་བུས་བཟུང་དང་རྟིང་། །
1: 191 2 ༢ གནམ་ནས་གཡུ་སྒྲོལ་མཁའ་ཞིང་དྲངས། །ཁz་ཁོ་
། 1 ཚངས་པས་གླིང་དམག་འུ་འབེབས་ཀྱི། །
ལུང་བྱོན་གླིང་རྗེས་སྣང་མེད་མཛད། །
……………………………….………... (3)
ལེའུ་གཉིས་པ། | གླིང་རྗེས་ཚངས་ལུང་ལྟག་རྒྱབ་གློད། ། ག་
མ་ནེ་ཕ་གུས་རིམ་ལུང་ཕབ། །
སེང་ལྕམ་འབྲུག་མོས་གེ་སར་ལ། །
རྨི་ལྟས་བཟང་ངན་བརྟག་པ་ཞུས། ། .…... (17)
ལེའུ་གསུམ་པ། གཡུ་སྒྲོལ་འཇའ་ཆིབས་གླིང་ལ་བྱོན། ། (196）
ནིའི་ཕྱི་
ནེ་ཆུང་ལུག་གུས་མཚམས་སྦྱོར་ཞུས། །
འབྲུག་མོས་སྣེ་ཞུས་སྤྱི་དཔོན་གྱིས། །
གླིང་དམག་ཇ་ཡུལ་འབེབས་དོན་གསུངས། །
(36)
ལེའུ་བཞི་པ། :1982 ཤེས་རབ་གྲགས་པས་འཇང་ས་ལ། ། ༼ཁ་བ་དུ་
བྱུར་ཉེས་བྱུང་ཚུལ་གླིང་ལ་ཞུས། །
འདན་མས་གླིང་རྗེའི་བཀའ་བཀོད་བཞིན། །
ལྷ་དམག་དགྲ་བྱོན་དམག་བཀོད་མཛད། །
• • • • • • བ བ བ བ … '' (51)



ལེའུ་ལྔ་པ། ཁྲོ་ལུས་བྱ་སྤྲུལ་མཁའ་ལ་ལྡིང་། །
འདན་མ་དཔའ་མོས་འཕུར་གྲུ་གཏོར། །
དགའ་བདེས་རལ་གྲི་གཡུགས་པ་དང་། །
སྲི་བ་མིག་དགུས་རླུང་ལ་ཐིམ། །…...……... (65)
ལེའུ་དྲུག་པ། །༡ ༡ : སྟོབས་ཆེན་དགའ་བདེས་དགྲ་སྟ་བཤམས། །
1: བདུད་བློན་འབུམ་ཁྲིའི་ལྕགས་སྲོག་བཅད། །
སྲི་བ་མིག་དགུས་སྲིན་གྲི་གཡུགས། །
ཁ་བློན་དུག་ཁྲི་ཐང་ལ་ཕབ། ། .……………….…… (84)
ལེའུ་བདུན་པ། མིག་དགུས་སེར་རའི་དཔོན་དམག་ལ། །581722)
དཔའ་སྐྱེད་གླིང་དང་འཛིང་དགོས་བཤད། །
ཇ་ཐང་བར་མར་གླིང་དཀར་དམག །
སྤུངས་མ་ཉིད་དུ་དགའ་བུས་དཀྲུགས། །
•……………… (98)
ལེའུ་བརྒྱད་པ། གཡུ་ཁྲིས་གླིང་སྲས་གྲ་སྡེབ་བྱས། །
དགྲ་སྒར་དཀྲུགས་རྒྱུའི་འདུན་མ་ཞུས། །
བཀའ་དགོངས་མ་འཁྲོལ་འདུག་པའི་སྐབས། །
གེ་སར་རྗེ་ལ་ལྷ་ལུང་བྱོན། ། .……………………… (124）
ལེའུ་དགུ་པ། ། མིག་དགུས་དུག་རྐྱལ་བརྡབ་པའི་དུས། །།:|: : ལོ)
དུང་སྐྱོང་སྟག་ལྷས་དུག་མདའ་འཕངས། །
གླིང་དཀར་ལྷ་སྲས་གྲ་སྡེབ་ཀྱིས། །
ཏེ། བདུད་བློན་ཟི་རའི་མགོ་ལག་བླངས། །
(137)
བ
ར་དུ་བདག་



་་་་་
ལེའུ་བཅུ་པ། | དུག་སྐྱོང་སྟག་ལྷས་རལ་གྲི་གཡུགས། ། 11:༌ སྤྱི་ཚོon-pཚོ
པ ར་བདུད་བློན་མགོ་བཞིའི་གཡས་མགོ་བཅད། །
བ་པ་ སྟག་སྲས་ནོར་བུ་གཡུལ་རྒྱལ་གྱིས། །ལྟ་བུ་ལུ་པོའི་དལ་
། དང་ ། བོད་ ༧:2: དོམ་ནག་རྩེ་དགུ་ཁྲག་ལ་སྦྱར། ། ....….(150)
ལེའུ་བཅུ་གཅིག་པ། བདུད་སྲིན་རྟ་དམག་བཅུ་སྐོར་གྱིས། །
གར་སྡོད་འགྲུལ་པའི་ཚོང་སྒར་དཀྲུགས། །
དེ ་ གླིང་པས་དེ་རྣམས་བརླགས་དང་རྟིང་། །
དེབ་དུ་མ་མགོན་མཚོ་མོས་ལེགས་འབུལ་ཞུས།།
བྱས་པར ། །
• ...………..... (165)
ལེའུ་བཅུ་གཉིས་པ། ལྷ་ཆེན་བྱ་རར་མར་འཛིན་མས། ། ཕྱི་ནས་
ལ། ནད་ལ་ཕྱི་རབ་ཁྲུས་མཛད་མཐར་གླིང་རྒྱལ་ཚོས།། ཕྱི་མར་ཕྱི་
བ ༥ དབླ་བ ཏུལ་བཙན་རྒོད་སྲུང་མར་བཀོད། །་ ་ ། 2 བ
པ་ འ དཔའ་མོས་ཁྲག་མིག་ལྔ་ལམ་བརྫངས། །བུ་ཡིན་འདུ་
(186)
ལེའུ་བཅུ་གསུམ་པ། ལྷ་ཀླུའི་རྒྱལ་པོས་དུག་དང་རྫས། །ere །
སྟོང་ཉིད་དབུ་གདུགས་ནང་དུ་བཙུད། །དབྱ།
་ འདན་མ་དཔའ་མོའི་མདའ་རྩལ་ལས། ། | ཀྱི་
༣༽ འཕུར་གྲུ་མིག་དགུ་ཤུལ་མེད་བཅོས། །རོ། དམག་
..……….…………………………………………………………………， (212)
ལེའུ་བཅུ་བཞི་པ། གླིང་རྗེས་ཡ་མེད་དཔའ་རྟུལ་དགུ། །:|: , ༡ ་ང་དང་
དགྲ་བོའི་འཕུར་གྲུ་གཏོར་ལ་མངགས། །
གནམ་ནེ་དཀར་མོའི་གདོང་གྲོགས་ལས། །
ལ་བལྟ་བ། 3 འཕུར་གྲུ་གཏོར་ཞིང་ཐོད་ནག་བཀྲོངས། །
(232）



《Q
ལེའུ་བཅོ་ལྔ་པ། ། ༡ ཤེས་བཟང་བློན་པོའི་སྐུ་དྲིན་ལས། ། ལ་རྒྱས་ཀྱི་
༈ །བ ་ས་ ཨ་གནམ་རྒྱལ་པོས་གེ་སར་མཇལ། །
སྡིག་གཅོད་ཤན་པས་དམར་ཚ་བཏུལ། །
ཧོར་བདུད་དམག་གིས་བྱང་སྒར་བླངས། །
(253)
ལེའུ་བཅུ་དྲུག་པ། འདན་མ་དཔའ་ལྷས་ནུབ་ཤར་བླངས། །
ལྕགས་རྫོང་དམག་གིས་བསྐོར་བའི་དུས། །
ཀ་རས་རྒྱལ་བློན་ཚོགས་ས་ལ། །
ཚ་
281)
མི་རེས་ཇུས་རེ་འདོན་དགོས་བཤད། །
པ ན བ བ བ ，，， ， ༤…………………………………. (273)
ལེའུ་བཅུ་བདུན་པ། བདུད་རྒྱལ་ཀ་རས་བླ་རྡོ་འཕངས། །ར།
དཔའ་རྟུལ་ལྔ་ཡི་སྐུ་ལ་འབྱར། །
།སྐུ དགའ་བདེས་བདུད་རྟ་བསད་དང་རྟིང་། །
{39） ལྟ་
གླིང་རྗེས་བླ་རྡོ་ས་འོག་སྦས། ། ...……….… (299)
ལེའུ་བཅོ་བརྒྱད་པ། གནམ་ནེས་དགའ་རབ་དབང་ཕྱུག་ལ། །ཀི་ཀི་ཏུཕྱིའི
ཊོརང་ཞིང་བཟུང་ནས་འདུག་དགོས་གསུངས། །
378 སྐྱ་ལོའི་སྣང་སྲས་གཡུ་སྟག་གིས། ། ༡ :ཀྱི །
བདུད་ཕྲུག་ཀ་རའི་མགོ་ལུས་ཕྲལ། ། ... (321)
《འོ། །
ལེའུ་བཅུ་དགུ་པ། ། ལྷ་སྡེས་ནག་པོའི་ཚོགས་ལས་རྒྱལ། །ལ་ཚོལ་བྱས་པ་མ་
༡༩ ཤར་སྡེས་བཀུར་ཞིང་མངོན་པར་བསྟོད། །
7 སེང་ཆེན་བླ་མས་ཇ་ཡུལ་དུ།
དགེ་ཁྲིམས་གཏོད་ནས་གཞིས་ལ་བྱོན། །
(336)



དུ།/
1 7 ལ ཀྱི ཀྱི ས ཀྱི ཀྱ ས ་ བ བཟ་༡ནས་༡༡:/6 ལྟ
ན། བཀྲ་ཤིས་པར་གྱུར་ཅིག དེའང་འཛམ་གླིང་ཡུལ་གྲུ་ཀུན་ཏུ་ནང་དཀར་
པོའི་བསྟན་པ་མེ་དཔུང་བཞིན་དུ་ཡར་ཡར་འབར། རྗེ་གེ་སར་རྒྱལ་པོའི་དབུ་
འཕང་དར་པོ་ཆེ་བཞིན་དགུང་དགུང་འགྱིང༌། ཕྱི་ནག་པོའི་བསྟན་པ་ཆུ་ཁའི་
ལྦུ་བ་བཞིན་དུ་ཕར་ཕར་ཡལ། བདུད་དགའ་རབ་དབང་ཕྱུག་གི་གོ་འཕང་རྫ་
རི་བཞིན་དུ་མར་མར་ ཉིལ། ལྷོ་འཛམ་བུ་ གླིང་ གི་མི་ སྡེ་ ཐམས་ ཅད་དགའ་
བདེའི་དཔལ་ལ་རོལ་ནས་ཞིང་འབྲོག་གཉེར། གླིང་དཀར་དཔའ་རྟུལ་རྣམས་
ཀྱིས་སྨུག་གུ་དབང་དུ་འདུས་ནས་སྨུག་ཆུང་དྲེལ་གྱི་གཡང་ཆེན་ཕབ། རང་ཡུལ་
ལྷ་སྡེ་དཀར་པོའི་གནས་ལ་ཕྱག་འཁོར་ནས་ཟླ་བ་གསུམ་སོང་བའི་སྐབས། ཤར་
ཕྱོགས་ཨ་གནམ་རྒྱལ་པོ་ཞེས་མཚན་སྙན་གང་སར་གྲགས་པའི་གནས་ཡུལ་ལ།
གནའ་སྔ་མོ་སངས་རྒྱས་རིམ་བྱོན་དུ་མའི་རྣམ་དཀར་སྨོན་ལམ་བཟང་པོའི་མཐུ་
རྩལ་ལས། བྱིན་ལྷུན་གྱིས་གྲུབ་པའི་གོང་མ་ལྷ་ཡི་ལྷ་ ཇ། བར་མ་ གཉན་གྱི་
གཉན་ཇ། འོག་མ་ཀླུ་ཡི་ཀླུ་ཇ། མགོ་ནག་སྐྱེ་འགྲོའི་ལས་ཇ། ཇ་འབྲུ་ཆེན་འབྲུ་
འབྲིང་འབྲུ་ཆུང་གསུམ། ལྷ་བླ་མས་མཆོད་ན་ཆོས་འགོ་མཐོ་ལེ། བསྟན་པ་
དར་ལེ། འགྲོ་དོན་བཟང་ལེ། གོང་དཔོན་པོས་མཆོད་ན་ཁྲིམས་འགོ་མཐོ་ལེ།
ཁྲིམས་ཤིང་ནོན་ལེ། བརྗིད་ཉམས་ཆེ་ལེ། ཕལ་སྐྱེ་འགྲོས་སྤྱད་ན་བསོད་འབྲས་
བཟང་ལེ། ལུས་སེམས་བདེ་ལེ། སྡུག་བསྔལ་མེད་ལེ། སྟོད་རྒྱ་གར་རྒྱལ་པོའི་
ཆོས་ཇ། སྨད་རྒྱ་ནག་རྒྱལ་པོའི་ཁྲིམས་ཇ། བར་གེ་སར་རྒྱལ་པོའི་དམག་ཇ།
འོག་མགོ་ནག་སྐྱེ་འགྲོའི་ལས་ཇ། མགོ་དུད་འགྲོ་གསོ་བའི་སྟོབས་ཇ། ལྷ་མི་
དུད་ཀུན་ལ་མཁོ་བའི་གཡང་ཆེན་ཇ། སྔར་འོད་སྲུང་བསྟན་པའི་དུས་སྐབས་ལ་
ཤར་འུ་ཟི་ནམ་མཁའི་རྒྱལ་ས་ལ། གུ་རུ་པདྨ་སྦས་ལེའི་གསང་ཆེན་དེ་དགུང་
གཡུ་འབྲུག་སྔོན་མོའི་སྒྲ་དབྱངས་བཞིན་འཛམ་གླིང་ཡུལ་གྲུ་ཀུན་ཏུ་རིམ་པས་
གྲགས། ཕྱོགས་མཚམས་མེད་ནས་ཇི་གཡང་འདོད་མི་མང་། ནང་ཚན་བདུད་
དང་སྲིན་ པོ་ དུ་ རུ་ ཁས། ངན་ པ་ ཁ་ འགྲིག་ བཙན་ དམག་ འུ་ ཟིར་ ཕབ།



དམིགས་པ་ཇ་ལ་འཁྲུག་རྩོད་རྒྱལ་གཞིས་ཐུག ཁེར་བུར་གྱུར་བའི་ ཨ་ གནམ་
རྒྱལ་པོ་དེ། སྟོབས་འབྱོར་མངའ་ཐང་ཆེ་ཡང་ཨ་བ་རི། མང་པོའི་སྣེ་དེ་གཅིག་
གིས་མི་བརྟན་དུས། དཀར་དཀར་ཞོ་ཆགས་དམར་དམར་ཁྲག་བཞིན་འཁྲུག
བདེ་སྐྱིད་ནམ་མཁའི་འཇའ་ལྟར་ཕར་ལ་ཡལ། སྡུག་བསྔལ་མུན་པའི་སྤྲིན་ནག་
ཚུར་ལ་འཚུབ། འུ་ཡུལ་མི་སྡེ་སྡུག་གིས་མནར་བའི་དུས། མཁའ་འགྲོའི་སྤྲུལ་
པ་ཇ་ བདག་ གཡུ་ སྒྲོལ་ མས། མཁའ་འགྲོ་ སྤུན་ གསུམ་ ལུང་ བྱོན་ ཐུགས་ ལ་
བཅངས། དགུང་ལོ་ཆུང་ཡང་འགྲོ་དོན་པང་དུ་བླངས། མཁའ་འགྲོའི་ཞིང་
ཁམས་བརྒྱུད་ནས་གླིང་ལ་བྱོན། འགྲོ་མགོན་གེ་སར་རྒྱལ་པོ་ལ། ལྷ་དམག་
དཀར་པོའི་དཔུང་ཆེན་དེ། གང་སྔ་འུ་ཟིའི་རྒྱལ་སར་སྤུངས། །”འགྲོ་གནོད་
བདུད་ཀྱི་ གཤེད་ མ་རྣམས། གཅིག་ མེད་ ཡུ་ མེད་ མཐའ་ སྤྲོད་ བཏང༌། འུ་
འབངས་མུན་པའི་གླིང་ནས་དྲངས། ཇ་འུ་ཟིའི་གཏེར་ཁ་བཞེས་རོགས་ཞུས།
ལྷ་མིས་ སྐུལ་བའི་གེ་སར་གྱིས། སྟོབས་ཆེན་ ལྷ་ དམག་འུ་ཟིར་ ཕབ། གླིང་
བདུད་ ལོ་ གསུམ་ འཁྲུག་ པའི་ མཐར། བདུད་ སྲིན་ དུ་ རུའི་ དམག་ རྣམས་
བཅོམས། ཨ་ གནམ་བདག་དབང་སླར་གསོ་མཛད། ཇ་འུ་ཟིའི་གཏེར་ཆེན་
ཕབ་ནས་ནི། ཇ་འགྱེད་ཀུན་ལ་མཛད་སྐད་དོ། །
1:|: :: ཨ7 | ཀྱི་ རྒྱུ ད་ཆ་རང་ལོ་ ཙེ ༡༧/8
པའི་འོད་བྱེད་པ།
ལོ ་མ་པ་
།བ་ལྟ་
| ལན། ༡༩3 ཥ ས ་ རྒྱུ་ དང་ནི་རྒྱལེ 1:|: : ་ ཚ་རྒྱ་ཀ་:མཚོ
1:|:ཀྱི །ཡ༡ p ཀོ : ར་ ་ ་ ་ ་ : ཀྱི་དབང་དང་ཆུ་ཀ
༡༡ ལ་ངོས ཀྱ
ཀྱི ན
1:11:|:ཀྱི རྒྱུ ད ་ པ དང་། །ཁུ་ ཕྱིར་དུ། ཁ་
པ་བཀ འ་བརྒྱུད་ཀྱི་
༡༩༡༡ པ་ཁ2Fpཀྱི [E ཀྱི། ཎ
ཀྱི་ :: 'gཊ་བྱ་
ཊ ་15ཙོ་ཆབློ་ - ཚང༌
ཚེ་ཆུ་ས འོ ། ༡ ཀུན་
pན་ཊ2 ཀྱི ཀྱི ཀ ༈



ན
1:|: : 1 ་་རང་ག་བའི་ས་ལ་འགླིང་བ་དང་ན ང་ན་
ན། | ང་ཚོ ་ཀན ། ཁོང་
ལ འོ་ ལེའུ་དང་པོ། སྐྱོ་བ་ ཀུན་ཟླ་ར་
ས་རང་ལྟ་སྨད་པ་ནས་
9 2 འུ་ཡུལ་དགའ་བུས་བཟུང་དང་རྟིང་། །པུའི། དང་《 ན་
གནམ་ནེས་གཡུ་སྒྲོལ་མཁའ་ཞིང་དྲངས། ། མ་ཏམི།
1:|:
ཚངས་པས་གླིང་དམག་འུ་འབེབས་ཀྱི།། ར 1ལོ དོའི་
ལུང་བྱོན་གླིང་རྗེས་སྣང་མེད་མཛད། །
ཀ ཝོལ་གྱི་མདུན་
ཚོja་#fe0%ཚོ་
། ས །
དེའང་མཐའ་ རྒྱ་ མཚོ་ཆེན་པོའི་ ཚུར་ མཐའ་ནས། བྲག་སྲིན་པོ་ ཁྲོས་
འདྲའི་ཕར་མཐའ་ནས། སྲིན་མོ་དམ་སྲི་མིག་དགུ་ཟེར་ལེ་མས། མོ་བློན་སུམ་
བརྒྱ་དྲུག་ ཅུའི་དམག་འགོ་དྲངས། མོ་དམག་ནམ་ མཁའི་ སྐར་ཚོགས་ ས་ ལ་
འཕོས་པ་ལྟ་བུ། འུ་ཡུལ་ཇ་ཐང་གོང་མར་སྒར་ཆེན་ཕབ་ནས་བསྡད། མཐའ་
མུན་གླིང་བརྒྱད་ཀྱི་ཚུར་མཐའ་ནས། དུག་མཚོ་ནག་པོའི་ཕར་མཐའ་ནས། ཕོ་
དུག་སྦྲུལ་མགོ་བཞི་ཟེར་ལེ་བས། ཕོ་བློན་སུམ་བརྒྱ་དྲུག་ཅུའི་དམག་འགོ་དྲངས།
ཕོ་དམག་རི་ཀླུང་སྨུག་པས་འཁྲིགས་པ་ལྟ་བུ། འུ་ཡུལ་ཇ་ཐང་བར་མར་སྒར་
ཆེན་ཕབ་ནས་བསྡད། རྒྱུ་དུ་རུ་ཁ་པའི་གདུང་རྒྱུད། ནུ་བོ་ཤན་དམར་ཟེར་ལེ་
བས། བདུད་དགའ་རབ་དབང་ཕྱུག་གི་ཐུགས་སྲས། ནག་པོ་བདུད་ཀྱི་སྲོག་
ཤིང་ཀ་ར་དབང་ཕྱུག་ཟེར་ལེ་དང༌། ལས་ ཕྱི་ནང་ངན་པ་མཐུན་སྦྱོར་བྱས།
བདུད་དམག་ཐང་ལ་བྱ་ནག་བབས་པ་ལྟ་བུ། ཇ་ཐང་འོག་མེར་སྒར་ཆེན་ཕབ་
ནས་བསྡད། བདུད་དང་སྲིན་པོ་ནང་རུལ་ གསུམ། གྲ་སྡེབ་ གཅིག་དཔུང་
གཅིག་གིས་སྐྱོར། མི་ཤ་ཟ་ཞིང་མི་ཁྲག་བཏུང་། མི་མགོ་རློན་པོའི་ལ་བཙས་
བཙུགས། ཤ་ཟས་རུས་པའི་མཁར་རྫོང་བརྩིགས། འུ་ཡུལ་སྲིན་པོའི་བཤས་



རར་སྒྱུར། དམར་སྒྲིབ་སྡིག་སྒྲིབ་གཉིས་ཀྱིས་རི་ཀླུང་གང་བར་བྱས་པས། ལྷ་
ཆེན་བྱ་ར་རྒྱལ་པོ་ཞེས་ཇ་ཡི་སྲུང་མ་ཞིག་ཡོད་པ་ལ། མནོལ་བཙོག་ཕོག་ནས་
དཀར་ནག་མཁྱེན་པས་མི་ཆོད་པ་དང༌། མཐོ་འུ་ཟིའི་རྒྱལ་བློན་མན་ཆོད་ནས།
དམའ་ར་རྫི་ཁམ་པ་ཡན་ཆོད་བཅས། རིམ་བཞིན་སྡུག་བསྔལ་གྱི་རྒྱ་མཚོའི་ཀློང་
དུ་ཚུད། འུ་ཟི་ཨ་གནམ་རྒྱལ་པོ་ལ་སྲས་གཉིས་གདའ་བ་ལས། ཆེ་སྲས་རྣ་གཡུ་
འཇིགས་མེད་ལ་རྒྱ་མི་ཆེན་དཔོན་པོའི་སྲས་མོ། ཨ་རྒན་མཚོ་བག་མར་བླངས་
ཏེ་སྲས་ཆུང་ལྷ་སྲས་འདྲ་ལེ་གཉིས་འཁྲུངས་འདུག་པ། བདུད་དང་སྲིན་པོས་
ཕག་ཏུ་བཟོས་ནས་རྒྱལ་རྒྱུད་བཅད། ཆུང་སྲས་རྣ་གཡུ་ལེགས་པ་ལ་རྒྱ་ཡི་སྲས་
མོ་ཨ་མན་མཚོ་བག་མར་བླངས་པ་ལ། སྲས་མོ་གཡུ་ཡི་སྒྲོལ་མ་ཞེས་འུ་ཡུལ་གྱི་
གཙུག་རྒྱན་དུ་འཁྲུངས་པ། དགུང་ལོ་བཅུ་གསུམ་དུ་སོན་པ་དེ་ལ། བདུད་བུ་
ཀ་ར་དབང་ཕྱུག་གིས་ཁ་ནས་མ་ནི་འབྲུ་གཅིག་འདོན་མི་ཆོག་པ་དང་། སྐྱེ་བོ་
གཞན་དང་གླེང་མོ་བྱེད་མི་ཆོག་པ། དགུང་ལོ་ལྔ་གསུམ་བཅོ་ལྔར་སོན་པའི་
དུས། ང་ཡི་བཙུན་མོ་བྱེད་དགོས་ཞེས་བཀའ་བཙན་པོ་གནམ་ལྕགས་ཐོག་ལྟར་
ཕབ། བདུད་བུ་ཀ་ར་དབང་ཕྱུག་ཟེར་ལེ་དེ་མཐུ་དང་དཔའ་རྩལ་ཆེ་བའི་ཐོག
དཔུང་རོགས་སྲིན་མོ་མིག་དགུ་དང་དུག་སྦྲུལ་མཆེ་བ་མགོ་བཞི། ནུ་བོ་ ཤན་
དམར་སོགས་སྲོག་གཅོད་ལས་ལ་མྱུར་བའི་གཤེད་མ་མང་པོ་ཡོད་པས། ©འུ་ཟིའི་
རྒྱལ་བློན་རྣམས་མ་རབས་ཐ་ཤལ་གྱི་དབང་ཤེད་དུ་སོང་ནས་མཛུབ་མོས་གནམ་
མ་ཕིགས། འུ་ཟི་ཨ་གནམ་རྒྱལ་པོར་འཇོན་པ་ཆེ་ལ་སྨྲ་ལྕེ་བདེ་བ། ཐབས་ལ་
མཁས་པའི་བློན་ཆེན་ཤེས་རབ་བཟང་པོ་ཞེས་ཀུན་གྱིས་ཆ་ཉེ་འཇོག་པ་ཞིག་ཡོད་
པའི་ལྕེ་སྟེང་དུ་སོལ་བ་དམར་པོའི་ནང་དུ་བསྲེགས་པའི་ལྕགས་ཐེལ་ཕབ་ནས་སྨྲ་
སྒོ་བསྡོམས་པས་མི་ཚད། ཉི་ཟླ་སྐར་གསུམ་མི་མཐོང་ནག་བཙོན་དུ་བཅུགས་པ་
དང་། དེ་བས་ཇུས་ལན་ཇུས་ཀྱིས་མི་དོ་བྱ་ཐབས་ཅི་མེད་གྱུར། དེ་ནས་ཡུན་
རིང་མ་སོང་བར་བདུད་བུའི་བཀའ་ལྟར། བདུད་བློན་མཆེ་བ་མགོ་བཞི་དང༌
མཆེ་བ་སྦལ་མགོ། སྲི་བ་མིག་དགུ་བཅས་ཨ་གནམ་རྒྱལ་པོའི་ཕོ་བྲང་ནང་དུ་



འབྱོར་བ་དང༌། ནུ་བོ་ཤན་དམར་གྱིས་ཆིབས་ཁ་བླངས་ཏེ་གཟིམས་ཆུང་ཉི་
འོད་འཁྱིལ་བའི་ནང་དུ་གདན་ཞུ་བྱས། རིན་ཆེན་གསེར་ཐམ་བཙན་འཕྲོགས་
ཟིན་པའི་རྗེས། མི་རིང་གསེར་ཁྲི་རྩིས་འབུལ་དགོས་ལེའི་བཀའ་ཡང་ཕབ། ཆུ་
སྟོད་ཟླ་བའི་ཚེས་པ་བཅོ་ལྔའི་ཉིན། གསེར་ཁྲི་དངོས་སུ་འཕྲོགས་ནས་མཛད་
སྒོའི་ཐོག་ཉི་མ་དེ་རིང་ནས་བཟུང་། མཐོ་ཕོ་བྲང་རྩེ་མོའི་ལྷ་ཚུགས་མན་ཆོད་
ནས། དམའ་སྒོ་ཐེམ་ཡན་གྱི་རྟ་དང་ཁྱི། མཐོ་ཨ་གནམ་རྒྱལ་པོ་མན་ཆོད་ནས།
དམའ་མདང་སྐྱེས་བྱིས་པ་ཡན་ཆོད་ཀྱི་མི་བདག་རྒྱུ་བདག་ང་རང་ཡིན། ང་
རྒྱལ་པོའི་བཀའ་དེ་གནམ་ལྕགས་ཐོག གནམ་ལྕགས་ཐོག་ལ་ཡར་ལྡོག་མེད་
པས། ཡིད་མི་རངས་པའི་རྣམ་འགྱུར་ཕྲན་བུ་ཙམ་བསྟན་མི་ཆོག་ལ། བསམ་
སྦྱོར་གྱེན་ལོག་གི་འཁྲུག་གཞི་དེ་བས་སྤེལ་མི་རུང་བ་ཡིད་འདོམས་གྱིས་ཞེས་
དང༌། མི་རིང་རྒྱ་ཡུལ་ཞིང་ཆེན་བཅོ་བརྒྱད་ཁོ་པའི་མངའ་འོག་ཏུ་བཙུད་ནས་
ཁྲིམས་ཡུལ་བདུད་གླིང་དུ་སྒྱུར་ཏེ་མཉམ་སྐྱོ་བྱ་རྒྱུ་ཡིན་ཚུལ། ས་འབུ་མགོ་ནག་
ཇོ་རུ་ཟེར་བས་སྨུག་གུ་བཙན་རྗེ་རྒྱལ་པོ་དབང་དུ་འདུས་ནས་ལྷ་འབངས་སུ་
བཀོད་ཚུལ། གླིང་གི་ཇོ་རུ་ཟེར་ལེ་དེ་དམག་དང་ཇག་ལ་དགའ་བས། ངེས་
མེད་ཇ་ཡི་གཏེར་ཁར་རྔམས་ནས་སྒྱུ་དམག་འུ་ཡུལ་དུ་འབེབས་ངེས་ཡིན་ཚུལ།
ཇོ་རུར་སྤྲུལ་པ་བརྒྱ་ཡོད་ན་ཁོ་པར་སྤྲུལ་པ་སྟོང་ཡོད་ཚུལ། སྐབས་བསྟུན་ཕྱི་
ནང་ངན་འབྲེལ་བྱས་ཏེ་དམའ་འབེབས་དང་རྒོལ་བ་སོགས་བྱས་ཚེ། གསོན་
སྙིང་འདོན་པའམ་མིག་འབྲས་འདོན་པ། རྐང་ལག་བྲེགས་པ་བཅས་ཁྲིམས་
བཅོ་བརྒྱད་གཅོད་རྒྱུ་ཡིན་ཞེས་བཙན་བཀའ་ཕབ། དེ་ནས་ཁྲི་གསོལ་གྱི་མཛད་
སྒོ་རྒྱ་ཆེར་བཤམས་ཏེ་དུས་བདའ་བར་བྱས་སོ། ། བ ར
1:ནམ་ཚོད་ནི་སྐར་མདའ་འཁྱུག་པ་ལྟར་བགྲོད་མྱུར་བས་ཡུད་ཙམ་ཞིག་ལ་
དབྱར་ཟླ་ཟིན། སྲས་མོ་གཡུ་ཡི་སྒྲོལ་ཆུང་ཞལ་ཏ་མ་བདུན་གྱིས་བསྐོར་ནས་འུ་
ཟི་ཇ་ཐང་གོང་མའི་གཡས་ཟུར། མེ་ཏོག་དཀར་དམར་ཁྲ་གསུམ་བཞད་པའི་
ལྡུམ་རའི་དབུས་ན། ཆུ་རྫོང་གཡུ་གཞོང་འདྲ་བ་ཞིག་ཡོད་ལེའི་ནང་དུ་དྭངས་



གཙང་གི་ཆབ་ལ་ཞུགས་པའི་ཚེ། དེར་གོས་དཀར་གཙང་བཀླུབས་པའི་ལྷ་མོ་
གཅིག དར་གོས་མཚལ་དམར་བཀླུབས་པའི་གཉན་མོ་གཅིག དར་གོས་སྔོ་
ལྗང་བཀླུབས་པའི་ཀླུ་མོ་གཅིག མདུན་ནས་བལྟས་ན་མདུན་བཟོ་དོད་ལེ།
རྒྱབ་ནས་བལྟས་ན་རྒྱབ་བཟོ་དོད་ལེ། དཀར་ལ་དམར་མདངས་རྒྱས་ལེ། སྐྱེད་
པ་ཁྲ་ཞིང་ལྡེམ་ལེ། གཟུགས་ལ་རིང་ཐུང་མེད་ལེ། གསུང་ལ་འགག་པ་མེད་ལེ་
གསུམ། རྫིང་བུའི་ མཁའ་རུ་བྱོན་ནས་འདི་སྐད་གསུངས། སྐྱེ་ཡག་ ལུས་ལ་
རྫོགས་པའི་ན་ཆུང་མ། ཤེས་རབ་ཡིད་ཀློང་ཆུབ་པའི་གཡུ་སྒྲོལ་སྨན། སྐུ་ཚེ་
འདི་ཡི་གོང་ན་མཁའ་འགྲོའི་ཡུལ། དབུས་དཀྱིལ་སངས་རྒྱས་མཁའ་འགྲོའི་
གཙོ་མོ་དེ། རྗེ་བཙུན་སྒྲོལ་མ་སྔོན་མོའི་རྣམ་སྤྲུལ་ལགས། ཚེ་སྔོན་སྨོན་བཏབ་
བཙན་པའི་ལས་དབང་ལས། འགྲོ་དོན་འུ་ ཟི་ཡུལ་དུ་སྐྱེ་བ་བླངས། ད་ཀོ་
བདུད་ཀྱིས་བརླམས་པའི་རང་ཡུལ་ལ། ཞེན་ཆགས་ཡབ་ཡུམ་མ་དགོངས་འགྲོ་
དོན་དགོངས། ལས་འབྲེལ་གནས་མཆོག་གླིང་ལ་སྐྱབས་བཅོལ་མཛོད། འགྲོ་
འདྲེན་རིགས་གསུམ་རྣམ་སྤྲུལ་གེ་སར་གྱིས། མཐའ་མ་འགྲོ་གནོད་བདུད་སྲིན་
མ་ལུས་དབང་དུ་འདུས། འུ་ཡུལ་ཇ་སྡེ་དམ་པའི་ཆོས་ལ་བཀོད། དྲིན་ཆེན་
ཡབ་དང་ཡུམ་གྱི་ཞལ་རས་མཇལ། འུ་ཡུལ་སྤྲིན་པས་གྲིབ་པའི་ཉི་མ་དེ། མི་
རིང་དྭངས་ནས་སྐྱར་དུ་ཚེས་རྒྱུ་ཡོད་ཅེས་གསུངས་ནས་འཇའ་ཡལ་བ་བཞིན་མི་
སྣང་བར་གྱུར། དེ་ནུབ་མུན་རུབ་པ་དང་བུ་མོས་ཡབ་ཡུམ་གྱི་གཟིམ་ཁང་དུ་
བཅར། མཁའ་འགྲོའི་ལུང་བསྟན་བྱུང་ཚུལ་རྣམས་ཞིབ་ཅིང་ཕྲ་བ་ཞུས་པ་མ་
ཟད། སྐྱབས་བཅོལ་གླིང་ལ་ཞུས་ན་ལོ་ངོ་གཉིས་གསུམ་གྱི་ནང་ཚུན་དུ་རང་
ཡུལ་རང་བདག་ ཡོང་ལེའི་ རེ་བ་ ཡོད་ཚུལ་ཞུས་ཀྱང༌། ཡབ་ནི་གཅིག་ནས་
བདུད་ལ་སྐྲག་ཆེ་བ་དང༌། གཉིས་ནས་བུ་མོ་ན་སོ་ཆུང་བའི་དབང་གིས་བློས་མི་
བཟོད་པར་སྣང་མེད་དུ་བཞག ཡུམ་ཨ་མན་མཚོས་རྒྱལ་པོ་ཡབ་སྲས་གཉིས་
ཀྱིས་མ་མཁྱེན་པའི་ལྐོག་ཏུ་ངེད་མ་སྨད་གཉིས་ལུས་དང་གྲིབ་མ་བཞིན་དུ་བྲལ་
བར་མི་ནུས་ཀྱང་། ད་ཆ་འཆི་བྲལ་ལས་གསོན་བྲལ་བྱེད་པ་དགའོ། བུ་མོ་ཁྱེད་



མདོ་ཁམས་གླིང་ཡུལ་དུ་བྱོན་ནས་རྒྱལ་པོ་གེ་སར་གྱི་ཞལ་རས་མཇལ། གསུང་
ཐོས། སྐྱབས་འོག་ཏུ་ཚུད་ན། རང་ཡུལ་མི་སྡེ་ཡོངས་ཀྱི་བསམ་འདུན་གྲུབ་
ངེས་ཡིན། དེ་སྔ་གླིང་རྗེ་གེ་སར་རྒྱལ་པོ་རྒྱ་ཡུལ་དུ་ཕེབས་ནས་སྲིན་མོ་ཉི་མ་ཁྲི་
སྐྱིད་ཀྱི་རོ་རུལ་བཞུ་སྐབས་ཞལ་མཇལ་ལེ་མི་ཚད་གསུང་ཡང་གོ་མྱོང་། ཁོང་ནི་
རིགས་གསུམ་མགོན་པོའི་རྣམ་སྤྲུལ་ཡིན་ལ་རྒྱ་བོད་གཉིས་ཀྱི་ནོར་བདག་ཡང་
ཡིན་པས་ཐུགས་རྗེའི་སྤྱན་གྱིས་གཟིགས་ནས་འུ་འབངས་བདེ་ལ་བཀོད། ཡབ་
རྗེ་མ་དང་བཅས་ པའི་ཞེལ་ རས་ སྐྱར་མཇལ་ ཡོང་ལེའི་གོ་ སྐབས་ ཐོབ་ ཐུབ་
གསུངས། མི་ཆོས་དང་མཐུན་པའི་བསླབ་བྱ་དུ་མ་མཛད། བྱུར་བུར་གཏམ་
པའི་བང་མཛོད་ཀྱི་ནང་ནས་གསེར་དང་དངུལ། གཡུ་དང་བྱུ་རུ། བཟི་དང་
སྤོས་ཤེལ། དུང་དང་རྒྱ་གླིང་། དར་དང་གོས་ཆེན་རིགས་མི་འདྲ་ལ་གཞི་མི་
གཅིག་པ་མང་པོ་འབོག་སྒྲིལ་གྱི་ནང་དུ་བདོགས་རྫོང་བརྒྱབ་ནས་ཞུ་རྟེན་གྱི་སྐྱེས་
སུ་གནང་། མེ་ཏོག་རྣམ་པར་བཀྲ་བའི་ཁྲུས་ཀྱི་རྫིང་བུའི་ཁ་རུ་བྱོན་ནས་མཁའ་
འགྲོ་གསུམ་ལ་གསོལ་བ་སྨོན་ལམ་བཏབ་ནས་བཞུགས་པའི་སྐབས། བདུད་བུ་
ཀ་ར་དབང་ཕྱུག་ གིས་ མི་བཀྲམས་ནས་བུ་མོ་ གང་ སར་ བཙལ་ཀྱང་མ་རྙེད།
སྲིན་པོ་མཆེ་བ་མགོ་བཞིས་མ་སྨད་གཉིས་རྫིང་བུའི་ཁ་རུ་འདུག་ཟེ་བཤད་པ་
དང་། ཁོས་བདུད་རྟ་མི་ཟན་དམར་པོའི་གོང་དུ་བུད་དེ་རྫིང་བུའི་ཉེ་འགྲམ་དུ་
འོང་། བུ་མོ་རིག་པ་དང་ཡབ་ཆེན་གྱིས་རྒྱ་གླུ་ཚིག་གསུམ་མ་ལེན་དགོས་པའི་
བཀའ་ཕེབས་ སོང་ཟེར་ནས་རྒྱང་འབོད་བྱས། དེ་ནས་ག་ལེར་ཉེ་འགྲམ་ དུ་
བཅར་ནས་སྟོང་གསུམ་འགུགས་པའི་ཞགས་པ་གཡུགས་ནས་བཟུང་དགོས་སྙམ་
པའི་སྐབས་དེར། ནམ་མཁའ་སྤྲིན་གྱི་གཞལ་ཡས་ནས་ ཤར་རྡོ་རྗེ་རིགས་ཀྱི་
མཁའ་འགྲོ་མ། ལྷོ་རིག་འཛིན་འབྱུང་གནས་མཁའ་འགྲོ་མ། ནུབ་པདྨ་རིགས་
ཀྱི་མཁའ་འགྲོ་མ། བྱང་ལས་ཀྱི་རིགས་ཀྱི་མཁའ་འགྲོ་མ། དབུས་སངས་རྒྱས་
རིགས་ཀྱི་མཁའ་འགྲོ་མས། ནང་རང་སྐུ་འཁོར་འབུམ་གྱིས་བསྐོར། མེ་ཏོག་གི་
ཆར་པ་ཕབ། དྲི་བཟང་འཐུལ། དུང་དང་རྒྱ་གླིང་རྔ་བོ་ཆེ། རྫ་རྔ། རྔ་ཕྲན།



རྔ་ཆེན་པོ། འཁར་རྔ། པི་ཝང་རྒྱུད་གཅིག་པ། རྫ་རྔ་ཁ་གཅིག་པ། ལྕགས་ཀྱི་
སིལ་ཁྲོལ། འཁར་བའི་ སིལ་ཁྲོལ། པི་ཝང་རྒྱུད་གསུམ་པ། རྔ་མུ་ཀུན་ད།
སིལ་སྙན། ཕེག་ རྡོབ་ བཅས་ རོལ་མོའི་སྒྱུ་ རྩལ་ བཅོ་ བརྒྱད་ ཀྱིས་ བར་ སྣང་
འགེངས་པར་མཛད། སྒེག་མས་ཉམས་འགྱུར་ལྡན་པའི་བྲོ་ར་སྣ་ཚོགས་འཁྲུབ་
པས། བདུད་པོ་ཀ་ར་དབང་ཕྱུག་ལྷ་མོ་གར་མཁན་མའི་ལང་ཚོར་རང་སེམས་
དབང་མེད་དུ་ཤོར། ཞགས་ཁ་མཁའ་ཐོག་ཏུ་གཅུས་ནས་ཞགས་ཁར་སོན་པ་དེ་
བཙུན་མོ་བྱེད་དགོས་སྙམ་པའི་སྐབས་དེར་མཁའ་སྤྱོད་ལྷ་མོ་རྣམས་ཀྱིས་དར་
ཐག་དཔྱངས་ཏེ་བུ་མོ་གཡུ་ཡི་སྒྲོལ་ཆུང་མཁའ་ཞིང་དུ་དྲངས་ནས་མི་སྣང་བར་
གྱུར། བདུད་བུ་ཀ་ར་དབང་ཕྱུག་གིས་སྲས་མོ་གཡུ་ཡི་སྒྲོན་ཆུང་དང་ལྷ་ མོ་
བཟུང་ནས་བཙུན་མོའི་མགོ་འཕངས་བསྟོད་རྒྱུའི་དམིགས་ཡུལ་ལམ་ ལྷོང་ མ་
བྱུང་བས། ཁ་ནས་མེ་ལྕེ་འབར། རྣ་ནས་དུ་བ་འཐུལ། བྲང་ཁ་རྔ་བོ་བཞིན་དུ་
བརྡུང་། སྲས་མོ་གཡུ་ཡི་སྒྲོལ་མའི་ཡབ་ཡུམ་གཉིས་ནག་བཙོན་དུ་འཇུག་དགོས་
པའི་བཀའ་ཕབ་པར་གདའོ། །ཚོ། |
57 ར་ ་ ་ ་
དུས་དེ་ཡི་ཚེ་ན་གླིང་དཀར་རྒྱལ་བློན་རྣམས་ཀྱིས་སྨུག་གུ་དབང་དུ་འདུས།
དྲེལ་གཡང་གཏེར་ཁ་ ཕབ་ནས་རང་རང་གི་ སྐུ་མཁར་དུ་བྱོན། དམག་ངལ་
གསོས་ནས་བཞུགས་པའི་ཆུ་ སྨད་ཟླ་བའི་ཚེས་བཅུ་དགུའི་ནུབ་མོ། ལྷ་ཆེན་
ཚངས་པ་དཀར་པོས་མགུལ་གླུ་བཀྲ་ཤིས་རིང་མོའི་རྟ་ལ་དྲངས། སྐྱེས་བུ་ཆེན་
པོ་གེ་སར་ལ་ལུང་བསྟན་གྱི་མགུར་འདི་བཞེངས་པར་གྲགས་སོ། །རབ་
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
གནས་བདེ་ ཆེན་ ཆོས་ སྐུའི་ཞིང་ ཁམས་ ནས། ། བྱ་རྨ་བྱ་སེར་པོའི་ཁྲི་ སྟེང་
ནས། ། ལྷ་ཆོས་སྐུ་ཀུན་ཏུ་བཟང་པོ་ཁྱེད། ། སྐུ་འཁོར་ཡོན་བདག་ཉིད་བརྒྱ་
ཚོས་བསྐོར། ། དུས་དེ་རིང་ལྷ་ཆེན་གྲོགས་ལ་བྱོན། ། ཤར་རི་བོ་ཏཱ་ལའི་ཞིང་
ཁམས་ནས། ། མཚར་མེ་ཏོག་པདྨའི་ཁྲི་སྟེང་ནས། ། རྫོགས་ལོངས་སྐུ་ཐུགས་



རྗེ་ཆེན་པོ་ཁྱེད། ། འཁོར་ལོངས་སྐུ་བྱང་སེམས་བརྒྱ་ཚོས་བསྐོར། ། དུས་དེ་
རིང་ ལྷ་ ཆེན་ གྲོགས་ ལ་ བྱོན། ། གནས་ ཟངས་ མདོག་ དཔལ་ རིའི་ དབུ་རྩེ་
ནས། ། རྔ་དག་པ་གླིང་གི་གནས་མཆོག་ནས། ། ནང་པདྨ་འོད་ཀྱི་གཞལ་ཡས་
ནས། ། ཁྲི་རིན་ཆེན་ནོར་བུའི་ ཡང་ སྟེང་ནས། ། སྐུ་འཆི་མེད་པདྨ་འབྱུང་
གནས་ཁྱེད། ། འཁོར་སྤྲུལ་སྐུ་བརྒྱ་ཚོའི་ཚོགས་ཀྱིས་བསྐོར། ། དུས་དེ་རིང་ལྷ་
ཆེན་གྲོགས་ལ་བྱོན། ། ལྷ་དེ་འདྲ་ཡིན་ལ་འབོད་ལེ་མེད། ། ས་འདི་དང་ས་ངོ་
མ་ཤེས་ན། ། ས་དག་པ་ཆོས་སྐུའི་གདན་ས་ལ། ། ལྷོ་འཛམ་གླིང་ས་ཡི་ལྟེ་བ་
ཟེར། ། ཡིན་ཐག་ཆོད་གླིང་དཀར་ཆགས་ས་རེད། ། ལྷ་ང་འདྲ་ང་ངོ་མ་ཤེས་ན།
གནས་མཆོག་རབ་སུམ་ཅུའི་ཡང་སྟེང་ནས། ། མཁར་ལྷ་མཁར་དཀར་མོའི་
ནང་རྒྱུད་ནས། ། ཁྲི་དུང་ཁྲི་དཀར་པོའི་ཡང་སྟེང་ནས། ། ལྷ་རྒྱལ་ཆེན་ཚངས་
པ་དཀར་པོ་ཟེར། ། ཁྱེད་སྐྱེས་བུས་སྙེམས་ཆུང་འགྲོ་བའི་དོན། ། གླིང་སྟོབས་
ཆེན་དམག་གི་ཁ་ལོ་སྒྱུར།། མཐའ་བདུད་རིགས་མི་འདྲ་བཅོ་བརྒྱད་དེ། །
གཅིག་མ་ལུས་འབེབས་པའི་གཡུལ་འགྱེད་ནང་།། དུས་ངེས་མེད་ལུང་བསྟན་
ཕབ་མི་ཡིན། ། ཀླུ་འདི་དང་གླུ་ངོ་མ་ཤེས་ན། ། ལྷ་ཚངས་པའི་མགུལ་གླུ་རིང་
མོ་ཟེར། ། ས་ག་མ་ཡུལ་དུ་མི་ལེན་ལ། ། ངག་གང་བྱུང༌ ས་ལ་མི་འགུགས་
དེ། ། དུས་དོ་ནུབ་མི་ལེན་ཀ་མེད་རེད། ། ཡབ་ཚངས་པའི་ཕ་ལུ་སེང་ཆེན་
དཔོན། ། ཡིད་རྣ་བའི་དབང་པོ་བདག་ལ་གསོན། ། གསོན་ཟེར་ནས་དམ་
ཆོས་མ་ཡིན་དེ། ། དམག་འཁྲུག་པའི་ལོ་ རྒྱུས་ཨེ་འདྲ་གདའ། ། ལྷ་ རིགས་
གསུམ་གཅིག་ བསྡུས་ གེ་ སར་ བུས། ། གླིང་ འགྲན་ མེད་ དཔུང༌ ཆེན་ ཁ་ ལོ་
སྒྱུར། ། མཐའ་སྨུག་རྗེ་དབང་དུ་འདུས་དང་ཚུན། ། དྲེལ་སྨུག་ཆུང་གཏེར་ཁ་
ཕབ་དང་ཕན། ། དུས་ཞག་འཕུལ་ཟླ་གསུམ་སོང་ལེའི་ནང༌། ། ལྷོ་འཛམ་གླིང་
དུས་བབ་ཡམ་ཡོམ་ཆེ། ། ཤར་སྟོང་འཁུན་རྒྱལ་པོའི་ཡར་ནང་ལ།། གཞིས་
ཆགས་ལེ་འུ་ཟི་ཇ་ཡི་ཡུལ། ། ཇ་ཁྲོམ་ཆེན་གོང་འོག་བར་གསུམ་ལ། ། མགྲོན་
ཡར་འགྲོ་བརྒྱ་ལ་མར་འགྲོ་སྟོང་། ། བརྒྱ་ཡར་འགྲོ་ཁ་བ་འབབ་འབབ་ལ། །



སྟོང་མར་ འགྲོ་བུ་ཡུག་འཚུབ་འཚུབ་རེད། ། ཁ་ སྨྲ་ སྒོའི་ནང་ནས་ ཚོང་ ལ་
ཡོང་། ། མཁོ་དངོས་ཟོག་བརྗེ་ཚོང་བྱེད་མི་ཟེར། ། དོན་འུ་ཟིའི་ཇ་གཡང་དེ་ལ་
རྔམས། ། ཤར་ཇ་ཡུལ་དགོས་འདོད་འཁྲུག་རྩོད་བྱེད། ། སྒོས་ནང་ཚན་སྲིན་
མོའི་གླིང་ཆེན་ནས། ། མོ་སྲིན་མོ་མིག་དགུ་ཟེར་ལེ་མས། ། མོ་བློན་ཆེན་སུམ་
བརྒྱ་དྲུག་ཅུས་བསྐོར། ། ཤར་འུ་ཟིའི་ཇ་ཐང་གོང་མ་ལ། ། དམག་མོ་དམག་རྫ་
ནག་ཉིལ་འདྲ་སྤུངས། ། མཐའ་མོ་སྒར་ཕབ་ནས་ཟླ་གསུམ་སོང་། ། མཐའ་
མུན་གླིང་སྲིན་པོའི་ཕ་ས་ནས། ། སྦྲུལ་དུག་སྦྲུལ་མཆེ་བ་མགོ་བཞི་བས། ། ། ཕོ་
བློན་ཆེན་སུམ་བརྒྱ་དྲུག་ཅུས་བསྐོར།། ཤར་འུ་ཟིའི་ཇ་ཐང་བར་མ་ལ། །
དམག་ཕོ་དམག་སྨུག་སྤྲིན་འཚུབ་འདྲ་སྤུངས། ། མཐའ་ཕོ་སྒར་ཕབ་ནས་ཟླ་
གསུམ་སོང་།། རྒྱུ་དུ་རུ་ཁ་པའི་གདུང་རྒྱུད་དངོས། ། མཐའ་དུག་སྦྲུལ་མགོ་
བཞིའི་ནུ་བོ་དེ། ། ཕོ་སྡིག་ཆེན་བཤན་དམར་ཟེར་ལེ་བས། ། བདུད་དགའ་
སྲས་ཀ་ར་ཟེར་ལེ་དང་། ། དགྲ་དཔུང་སྡེབ་ཕྱི་ནང་མཐུན་སྦྱོར་བྱས། ། ཤར་འུ་
ཟིའི་ཇ་ཐང་འོག་མ་ལ། ། བདུད་དུ་དམག་བྱ་ནག་རུབ་འདྲ་སྤུངས། ། བདུད་
སྒར་ཆེན་ཕབ་ནས་ཟླ་གསུམ་སོང་། ། མོ་གདོང་ནག་ལུས་གཅེར་མ་དང་གཅིག
ཕོ་གདོང་དམར་ཤ་ཟན་བ་དང་གཉིས། ། ལུས་གོས་ནག་ཁྲག་འཐུང་ཚོགས་
དང་གསུམ། ། ཤར་ཇ་ཡུལ་ཤ་པས་ཁེངས་པའི་དུས། ། ཡུལ་ལྷ་ཆེན་བྱ་ར་རྒྱལ་
པོ་ལ། ། མོ་ཡུགས་གྲིབ་ཕོ་གྲིབ་དམར་གྲིབ་ཕོག ། ལས་བཟང་ངན་དབྱེ་བ་མི་
ཆོད་དུས། ། ཡུལ་ལྷ་ཆེན་དབུ་འཕངས་ཉམས་པའི་དུས། ། ལག་མཛུབ་མོས་
གནམ་ས་མ་ཁུག་དཔེ། ། ཤར་འུ་ཟིས་མང་སྣེ་མི་བརྟན་དུས། ། ཡབ་རྒྱལ་སྲས་
ཅི་མེད་གནས་སུ་ལྷུང་། ། དགྲ་ཇག་པས་གཅུན་ལེའི་བ་གླང་བཞིན། ། ལུས་
རང་དབང་བདུད་ལ་འཆོར་ནས་ཐལ། ། སྲས་རྒྱལ་སྲས་རྣ་གཡུ་འཇིགས་མེད་
ལ། ། སྨན་ཚོ་མཛེས་རྒྱུ་ཡི་ཨ་རྒན་མཚོ། ། གཉེན་བག་བླངས་འཁྲུངས་པའི་
སྲས་ཆུང་གཉིས། ། སྐུ་མ་བརྟན་བདུད་ཀྱིས་བཟོས་ནས་ཐལ། ། སྲས་ཆུང་བ་
རྣ་གཡུ་ལེགས་པ་ལ། ། སྨན་ཚོ་མཛེས་རྒྱུ་ཡི་ཨ་མན་མཚོ། ། གཉེན་བག་བླངས་
10



འཁྲུངས་པའི་གཡུ་ སྒྲོལ་སྨན། ། ལོ་འདི་གསར་བཅུ་གསུམ་ སོ་ པ་དེ། ། ཁོ་
བདུད་བུ་ཀ་རས་རིག་མ་ཐག ། ཕོ་བདུད་སེམས་སྙིང་གི་མདའ་མོ་དེ། ། སྨན་
ངོ་མཚར་པདྨའི་འདབ་མར་ཆགས། ། ཕོ་འདྲ་བརྒྱའི་དཀྱིལ་ལ་མདའ་རྩལ་
ངོམ། ། མོ་འདྲ་སྟོང་གྲལ་ལ་དར་ནག་བཙུགས། ། གཡུ་སྒྲོལ་མའི་སྐྲ་བདག་ང་
རང་ཟེར། །དགུང་ན་སོ་བཅོ་ལྔར་སོན་པའི་དུས། ། དར་གོས་དང་རིན་ཆེན་
ནོར་བུས་རྒྱན། ། ཁོ་ཀ་རའི་བཙུན་མོར་འཇོག་དགོས་ཞེས། ། སྐྱབས་ཞུ་མེད་
ཁྲོམ་བསྒྲིགས་བྱས་ནས་ཐལ། ། བློན་ཆེན་པོ་ཤེས་རབ་བཟང་པོ་ཞེས། ། ཡོན་
འཇོན་པ་ཆེ་ལ་ཁོག་པ་ཡངས། །ཁྲ་སྤྱང་ཁྲ་སྨྲ་ལྕེ་བདེ་བ་ཡི། ། ལྕེ་ལེབ་མོ་
དམར་པོའི་དཀྱིལ་འཁོར་ལ། ། ལྕགས་ངར་ཆེན་ཞུན་མའི་དམ་ཕྲུག་ཕབ། །
དཔོན་མི་ཆེན་རྒྱལ་དོན་མོལ་ས་ལ། ། གཏམ་གྲོས་མེད་བཀའ་ཁྲིམས་བཅད།
ནས་ཐལ། ། ཤར་འུ་ཟི་ཨ་གནམ་རྒྱལ་པོ་ཡི།། ཡབ་ཕ་མེས་རིམ་པས་བཞག་
པའི་ཤུལ། ། ཁྲི་གསེར་ཁྲི་གསེར་ཐམ་འཕྲོགས་པའི་རྗེས། ། དཔའི་འདོད་རྔམ་
གཡོ་སྒྱུ་ཇེ་ཆེར་སོང༌།། རྒྱུ་ཁྲིམས་དར་ཞིང་ཆེན་བཅོ་བརྒྱད་དེ། ། ཡུན་མི་རིང་
བདུད་ཡུལ་སྒྱུར་གྱི་ཟེར། ། ཤར་མདོ་ཁམས་གླིང་གི་ས་ཆ་ལ། ། འབུ་ས་འབུ་
མགོ་ནག་ཇོ་རུ་ཞེས།། རྒྱང་སྙན་པ་གྲགས་པའི་མི་ཆུང་ཁོས། ། མཐའ་སྨུག་གུ་
བཙན་རྗེ་རྒྱལ་པོ་དེ། ། གཡོ་ཁྲམ་པ་གཉིས་ཀྱིས་ནང་དུ་འདུས། ། གཡང་དྲེལ་
རྫོང་ཕབ་ནས་ལྷ་འབངས་སུ། ། བཙུད་ཟེར་ལེའི་གཏམ་ཞིག་གོ་ཐོས་བྱུང་། །
རྒྱ་ལ་ཆེན་བདེན་པ་ཡིན་པས་ན། ། ཁོ་ཇོ་རུ་ནོར་ལ་དགའ་བའི་དུས། ། ཤར་
འུ་ཟི་ཇ་ཡི་ས་ཆ་ལ། ། འདོད་རྔམས་པས་མི་བཞག་སྦུ་དམག་སྤུངས། ། ཇ་འུ་
ཟིའི་ གཡང་ ལ་ རྩོད་ ངེས་ རེད། ། སྐབས་ དེ་ བསྟུན་ ཕྱི་ ནང་ འབྲེལ་ ལམ་
བཙུགས། ། ནང་གཡོ་དང་ཁྲམ་པའི་གྱེན་ལོག་གསུམ། ། ལས་མ་ཐོན་ཆུ་བདེ་
ཉ་བདེ་བྱེད། ། ལས་ཟེར་ན་དགའ་རབ་ལྷ་ཆེན་གྱི། ། སྲོག་དམར་གཅོད་མྱུར་
བའི་འབུམ་དམག་སྐུལ། ། ཤར་འུ་སྡེ་ཡུ་མེད་བཅོས་རྒྱུ་ཟེར། ། དཔེ་གནམ་ས་
གཉིས་ལ་མི་སྲིད་ལེའི། ། མཐའ་བདུད་སྲིན་དམག་དང་དུ་རུ་སྡེབ། ། ཁག་



མང་པོས་གཅིག་ལ་རུབ་པའི་དུས། ། མཐོ་ཨ་གནམ་རྒྱལ་པོ་ཁེར་མར་ལུས། །
སྡེ་འུ་འབངས་ཆུ་བྲལ་ཉི་དང་མཚུངས། ། དགུང་ཀུན་གསལ་ཉི་མའི་དྲོ་སྐྱིད་
དེ། ། མཁའ་མུན་པའི་སྨུག་པས་རབ་ཏུ་བཅོམས། ། དཔེ་དེ་དོན་འུ་ཟིའི་རྒྱལ་
ས་ལ། ། ནང་རྣམ་ཤེས་མར་མེའི་བུ་ཡུག་འཚུབ། ། ཕྱི་ཤ་མེད་རུས་པའི་མཁར་
རྫོང་བརྩིགས། ། ཟུངས་ཁྲག་དམར་ཐིགས་པས་རྒྱ་མཚོ་བསྐྱིལ། ། མཐའ་སྲིན་
པོའི་བཤས་ར་ མངོན་ སུམ་ རེད།། ལས་ དེ་ འདྲ་ ཐུགས་ ཀྱིས་ ཨེ་ བཟོད་
ལགས། ། ཇ་འུ་ཟིའི་བདག་མོ་གཡུ་སྒྲོལ་སྨན། ། མ་ཡེ་ཤེས་མཁའ་འགྲོའི་སྤྲུལ་
པ་དེ། ། ནང་བློ་སེམས་གླིང་ལ་དཀར་ལེ་རེད། ། ཕྱི་བདུད་ལ་ཞེ་སེམས་ནག་ལེ་
རེད། ། སྡེ་འབངས་ལ་ཤ་ཚ་ཆེ་ལེ་རེད། ། མ་མཛངས་མའི་ཡོན་ཏན་བརྒྱད་
འཇོམས་དེ། ། ཁོ་བདུད་བུས་ཞི་དྲག་བློ་སྒོ་བསྐོར། ། མཐའ་ལྷ་བདུད་འདྲེས་
མའི་བུ་རྒྱུད་ཞིག ། ཤར་གཡུ་སྒྲོལ་སྨན་ལ་བཙས་པས་ན། ། རྒྱབ་ཕ་ངན་ཕ་
རྒྱུད་བུ་ལ་འཁྲི། ། སྨོན་ལོག་པ་བཏབ་པའི་མཐུ་ནུས་ལས། ། བུ་བཙས་མ་ཐག་
ནས་ཇ་ལམ་བཀག ། ཇ་བདུད་རྩིའི་འབྱུང་ཁུངས་རྩད་ནས་བཅད། ། ལྷོ་
འཛམ་བུ་གླིང་གི་ས་ཆེ་ལ། ། ཇ་འུ་ཟིའི་གཡང་འབེབས་ཕར་ལ་ཞོག ། ཇ་ཤིང༌
པའི་ལོ་མ་མི་མཐོང་ཟེར། ། ཟེར་བདེན་པས་ཁ་སོང་ཚེས་བཅུའི་ཉིན།། ཤར་
སྲས་མོ་ གཡུ་ ཡི་ སྒྲོལ་ ཆུང༌ སྨན། ། འཁོར་ ཞལ་ ཏ་ སྨན་ ཆུང་ བདུན་ གྱིས་
བསྐོར། ། སྐུ་ཁྲུས་གསོལ་ཆབ་ལ་ཞུགས་པའི་དུས། ། མ་ཡུམ་ཆེན་གནམ་ནེ་
དཀར་མོ་ཡིས། ། ལྷ་སྨན་ཆུང་སྤུན་མོ་གསུམ་ལ་སྤྲུལ། ། སྨན་གཡུ་སྒྲོལ་དྲི་མེད་
དཀར་གཙང་ལ། ། བདུད་ནག་པོའི་དྲེག་ཐིག་མ་ཕོག་གོང༌། ། གླིང་ལྷ་སྡེ་
དཀར་པོའི་རྒྱལ་པོ་ལ། ། སྐྱབས་བྱོན་ན་དགའ་ལེའི་ལུང་བསྟན་མཛད། ། བྱ་
རྨ་བྱའི་རྣ་བར་དབྱར་རྔའི་སྒྲ། ། གོ་ཐོས་ལེ་བཞིན་དུ་བུ་མོ་དགའ། ། ལོ་ན་སོ་
ཆུང་ཡང་ཤེས་པ་ཆེ། ། རང་ཡུལ་སྡེ་སྐྱབས་པའི་ཕུགས་རྟེན་དེ། ། གླིང་གེ་སར་
མ་གཏོགས་མེད་ལེ་ ཤེས། ། དོན་གལ་པོ་གསང་བས་ཡབ་ཡུམ་གྲོས། ། ཡང་
དག་པ་མཐའ་མའི་འཇོག་སོ་ལ། ། ཡུམ་ཨ་མན་མཚོ་མོའི་དགོངས་པ་ལ། ། མ་
12



མཁའ་འགྲོའི་ལུང་བསྟན་བྱུང་ལེ་བཞིན། ། སྐྱབས་བཅོལ་སའི་ཡུལ་དེ་ གླིང་
དཀར་ལས། ། གཞན་སྐྱབས་རྟེན་བཅོལ་ཡུལ་མི་གདའ་སྙམ། ། སྐྱབས་གླིང་ལ་
བཅོལ་ན་ཇ་ཡུལ་དུ། ། མདོ་བསྟན་པའི་ཡུལ་ནས་ལྷ་དམག་བྱོན། ། མཐའ་
བདུད་སྲིན་ སྡེབ་ མའི་བཙན་དམག་ བཅོམ། ། ཤར་ ཇ་ཡུལ་ མི་ སྡེ་བདེ་ལ་
འཁོད། ། ལྷ་ པདྨས་ སྦས་ ལེའི་ ཇ་ གཡང་ དེ། ། ས་ ག་ མ་ ཡུལ་ ལ་ ཁྱབ་ ལེ་
མཐོང༌། ། གླིང་གེ་སར་རྒྱལ་པོའི་སྐུ་དྲིན་ལས། ། ཡུན་མི་རིང་མ་སྨད་མཇལ་ལེ་
མཐོང༌། ། ནོར་བྱུར་བུར་གཏམས་ པའི་ བང་མཛོད་ནས། ། རྒྱུ་རིན་ཆེན་
གསེར་དངུལ་ གཡུ་དང་གསུམ།་། ཁྲ་གཟི་དང་བྱུ་རུ་ སྤོས་ ཤེལ་ གསུམ། །
དཀར་དུང་དང་རྒྱ་གླིང་འདའ་རུ་གསུམ། ། དེར་བུབས་ཚང་གོས་ཆེན་ཟ་འོག་
གསུམ། ། རྟེན་ཚན་གྲངས་མི་གཅིག་བཅུ་གཉིས་བདོགས། ། རྒྱུ་འབོག་རས་
སྔོན་མོའི་ནང་དུ་བསྒྲིལ། ། གླིང་རྒྱལ་བློན་མཇལ་ལེའི་རྟེན་འབྲེལ་བསྒྲིགས། །
ཡུམ་མ་སྨད་བློ་སེམས་གླིང་ལ་ཕྱོགས། ། གཡུ་གཞོང་པ་འདྲ་ལེའི་རྫིང་ཁར་
བྱོན། ། ཞལ་ མཁའ་ལ་གཏད་ནས་སྨོན་ལམ་བཏབ། ་། མ་ལུང་བྱོན་ སྤུན་
གསུམ་སྒུག་པའི་དུས། ། བདུད་ཀ་ར་དབང་ཕྱུག་ཟེར་ལེ་ཁོས། ། ལག་ སྟོང་
གསུམ་འགུགས་པའི་ཞགས་པ་འཕངས། ། གཡུ་སྒྲོལ་མ་བཟུང་གཤོམ་བྱེད་པའི་
དུས། ། མཐོ་འཇའ་སྤྲིན་འཚུབ་མའི་གཞལ་ཡས་ནས། ། མ་མཁའ་འགྲོ་འབུམ་
ཚོས་རོལ་ཆ་དཀྲོལ། ། སྐུ་ཉམས་འགྱུར་སྒོར་བྲོ་འཆམ་པའི་ཚེ། ། བདུད་ཀ་
རའི་སེམས་ པ་གར་མས་དཀྲུགས། ། ཡིད་བརྟན་པ་ མཛེས་མར་ཆགས་པའི་
དུས། ། མ་སྡེ་ལྔས་མཁའ་ནས་དར་ཐག་དཔྱངས། ། དབུས་སངས་རྒྱས་མཁའ་
འགྲོའི་ཞིང་ན་གདན། ། དུས་ད་ལྟ་མཁའ་འགྲོའི་ཞིང་ན་བཞུགས། ། ཡུན་མི་
རིང་གླིང་ལ་བྱོན་དང་རྟིང༌། ། ཤར་སྨུག་སྲས་ནམ་མཁའ་བློ་གྲོས་ཞེས། ། སྔར་
གླིང་སྲས་ལྷ་བུ་བདུད་སྐྱེས་དེ། ། ལས་བཙན་པོས་གླིང་ལ་ཡང་འཁོར་དེ། །
སྲས་སྣང་དུ་འདས་པོའི་ཡང་སྲིད་གཉིས། ། སྔོ་གཡུ་དང་དོ་ལོ་མཚར་སྡེབ་
ཡོང༌། ། འཇིག་བུ་དང་བུ་མོ་མཐུན་སྡེབ་ཡོང་། ། ཇ་འུ་ཟིའི་ཇ་ཕུད་བཞེས་



པའི་དུས། ། མེད་མེད་ན་མི་རུང་མི་གཉིས་རེད། ། ཤར་འུ་ཟིའི་ཇ་གཡང་
གཏེར་ཁ་དེ། ། ལྷ་མི་དུད་ཀུན་ལ་མཁོ་ལེ་རེད། ། གོང་ལྷ་དང་བླ་མར་ཚོགས་
ཇ་དགོས། ། བར་ དཔོན་ དང་ ཕ་ ཁུར་ ཁྲིམས་ ཇ་ དགོས། ། འོག་ མ་ དང་
འབངས་ལ་ལས་ཇི་དགོས། ། ཇ་བདུད་རྩི་ཤིང་ལོའི་རོ་བཅུད་དེ། ། འཇིག་མི་
ཡུལ་ས་ཆར་མ་ཁྱབ་ན། ། ལས་བློ་གྲོས་ལུས་ཁམས་རྒྱས་ལེ་མིན། ། ཇ་ཤིང་ལོ་
བསྙལ་མའི་ཁུ་བ་དེ། ། སྟོབས་ལུས་ཁམས་གསོ་བའི་སྨན་ཡང་ཡིན། ། དེ་ཡང་
སྒོས་སྒང་པ་བོད་ལ་མཁོ། ། གཏེར་སྦས་མི་སློབ་དཔོན་པདྨས་སྦས། ། གཡང་
བཞེས་མི་ སྐྱེས་བུ་ཁྱེད་ལ་བསྐོས། །བསྐྱོན་ཟིན་པའི་ལས་ལ་གཡོལ་ ཐབས་
མེད། ། དེ་ཨེ་རེད་སྐྱེས་བུས་དགོངས་པ་བཞེས། ། ད་དེ་ནས་ཕ་ལ་གསན་རྒྱུ་ལ།
དུས་དེ་སྔ་སྟག་གཟིག་ནོར་ཡུལ་ནས།། གཏེར་བླངས་པའི་ནོར་བུ་ཆ་བདུན་
དེ། ། གླིང༌ ལྷ་ དམག་ དཀར་པོའི་ དཔུང་ཆེན་ དེ། ། ཇ་འུ་ ཟིའི་རྒྱལ་ སར་
འབེབས་པའི་དུས། ། ཐང་མེ་ཐང་བྱེ་ཐང་རླུང་ཐང་གསུམ། ། ལམ་བཤག་
དུས་མཁོ་བའི་རྒྱུ་ཞིག་ཡིན། ། བྱང་ཡར་ཁམས་ཏིག་ཚེའི་གནས་ཡུལ་ནས།།
མ་སྲིན་མོ་ཁྲོས་པའི་དུག་མཚོ་ནས། ། གཏེར་བཞེས་ པའི་ མཚོ་ གླང་རུ་རིང་
དེ། ། ཡུལ་ལྷ་ཆེན་བྱ་ར་རྒྱལ་པོ་ལ། ། དགོས་མེད་ན་མི་རུང་ནོར་བུ་ཡིན། །
དོན་དེ་ཚོ་མི་བརྗེད་ཐུགས་ལ་ཞོག ། ད་དེ་ནས་གསལ་འདེབས་ཞུ་རྒྱུ་ལ། །
གླིང་དམག་དཔོན་རེ་རེའི་མངའ་ཞབས་ལ། ། དམག་ཧྲག་བསྡུས་ཁྲི་དམག་ལྔ་
རེ་བསྐོར། ། ཞག་བཅོ་ལྔ་ཕན་ལ་མི་འགྱངས་ལེ། ། ཁྱེད་སྟོབས་ཆེན་འབུམ་
དམག་འུ་ཟིར་དྲོངས། ། སྐུ་སྲུང་འཁོར་རྡོ་རྗེའི་གོ་ཁྲབ་གཅིག་ ། མ་མ་གྲུབ་
རྒྱལ་མོའི་ཚེ་མདུད་གཉིས། ། ནང་སངས་རྒྱས་སྟོང་གི་དབུ་ལོ་གསུམ། ། རྐྱེན་
ཆག་སྒོ་བར་ཆད་སེལ་བའི་བྱིན། ། གཞེས་ལྷ་ཉིན་དཀར་པོའི་དུས་ཚོད་ལ། །
མ་ནེ་ནེ་གནམ་སྨན་དཀར་མོ་དང༌། ། ཕ་གུ་རུ་པདྨ་འབྱུང་གནས་ཀྱིས། ། ཁྱེད་
སྐྱེས་བུའི་ ཕྱག་ ལ་ ཕུལ་ ནས་ ཡོང་། ། ཁྱེད་ རྒྱལ་ པོས་ ཀུན་ ལ་ གསོལ་ རས་
མཛོད།། ང་ལྷ་ཆེན་ཚངས་པ་དཀར་པོ་ཡི། ། དམག་ལྷ་དམག་དུང་ཕྱུར་བཅོ་



བརྒྱད་དེ། ། ཤར་འུ་ཟིའི་ཟེ་ཚྭའི་དབུ་རྩེར་སྤུངས། ། ལྷ་དམག་སྒར་ཕབ་ནས་
ཟླ་བ་སོང༌། ། བར་གཉན་ཆེན་སྐུ་ལྷ་གེར་འཛོ་ཡི། ། དམག་གཉན་དམག་དགུ་
ཁྲི་དགུ་འབུམ་དེ། ། ཤར་འུ་ཟིའི་ན་བ་ཐང་ལ་སྤུངས། ། གཉན་དམག་སྒར་
ཕབ་ནས་ཟླ་བ་སོང་། ། འོག་ཀླུ་རྒྱལ་གཙུག་ན་རིན་ཆེན་གྱི། ། དམག་ཀླུ་དམག་
རྒྱ་མཚོ་ལུད་འདྲ་དེ། ། ཤར་འུ་ཟིའི་ཁ་ཆེན་མཚོ་ལ་སྤུངས། ། ཀླུ་དམག་སྒར་
ཕབ་ནས་ཟླ་བ་སོང་།། བདུད་དགའ་རབ་རྒྱལ་པོའི་སྲུང་འཁོར་རྣམས། །
དུས་ད་ཆ་ཆམ་ལ་འབེབས་སྒང་ཡིན། ། རྒྱུ་དུ་རུ་ཁ་པའི་གདུང་རྒྱུད་ལ། ། ཕོ་
ཡ་མེད་ཕུ་ནུ་སྤུན་གཉིས་ལས། ། ཕོ་ཕུ་བོ་སྦལ་སྐྱེ་ཟེར་ལེ་བས། ། དབུགས་སྒོམ་
ནས་ཁ་རླངས་འཐུལ་བའི་དུས།། ཕོ་མི་ཧྲེང་རྐང་ལམ་ཞག་གསུམ་ སར། །
དུག་ཁ་རླངས་ སྨུག་ལོང་ བཞིན་དུ་ འཚུབ། ། མཐུ་ སྤྲུལ་ པ་ མེད་ན་འཆི་ རྒྱུ་
རེད། ། ངར་དུག་རླངས་ཉི་ཟླར་ཕོག་པའི་དུས། ། དགུང་ཉི་ཟླ་ཡིན་ཀྱང་
དཔག་ཚད་ལྷུང་། ། འོད་ཟེར་མདངས་འཕྲོ་རྒྱུ་ ཕར་ཚད་རེད། ། ངར་དུག་
རླངས་རི་ལ་ཕོག་པའི་དུས། ། སྟོབས་རི་རྒྱལ་ཡིན་ཀྱང་ཡོམ་ཡོམ་འགུལ། །
ནགས་རི་སྐྱེས་ ཐལ་ བ་སྦར་གང་རེད། ། ངར་དུག་རླངས་ ཆབ་ ལ་ ཕོག་པའི་
དུས། ། མཐའ་རྒྱ་མཚོ་ཡིན་ཀྱང་སྐམ་ལ་བཏོན། ། རླབས་རྣ་ཆེན་འཁྲུག་ རྒྱུ་
ཕར་ཚད་རེད། ། དགྲ་དུག་པ་དེ་ཡི་ཁ་གཏད་དེ། ། དུས་ད་ཆ་ལྷ་ཀླུས་གཅོག་
བཞིན་ཡོད། ། གླེགས་མ་ཁེལ་ཤོར་ན་ཁྱེད་རང་ལས། ། དེ་མིན་པ་འདུལ་སྐལ་
སུ་ལ་མེད། ། དོན་དེ་ཡང་མི་བརྗེད་ཐུགས་ལ་ཞོག ། ད་དེ་མིན་ཀ་ར་དབང༌
ཕྱུག་ཁོས། ། འདོད་རྔམ་པས་མི་བཞག་སྨུག་གུ་གཅིག། ཤར་མི་ཉག་འུ་ཡུལ་
དང་གཉིས། ། དེས་མི་ཚད་འཇང་གི་ས་ཆ་ལ། , ། དུས་ངེས་མེད་འཁྲུག་པ་སློང་
ངེས་ཡིན། ། རྒྱ་འཁྲུག་ན་གླིང་དཀར་དཔུང་དཀྱིལ་ནས། ། འབྲུ་དགའ་བདེ་
ཆོས་སྐྱོང་བེར་ནག་གཅིག ། དཔའ་འདན་སྲས་གཡུ་འོད་འབུམ་མེ་གཉིས། །
འཇང་རྒྱལ་སྲས་ནམ་མཁའི་བློ་གྲོས་གསུམ། ། ཕོ་དཔའ་ཆེན་འཇང་ཕྲུག་གཡུ་
ལྷ་བཞི། ། མཐའ་མེ་ ལྷ་ གྲགས་ བཙན་དཔའ་རྒོད་ལྔ། ། དཔུང་ དྲག་ སྣོན་



མཛངས་ན་འཁྲུག་པ་ཞི། ། ལས་ཅི་བསམ་ལྷུན་གྲུབ་ཡོང་ལེ་རེད། ། དྲིན་ཕ་
མས་རང་རྒྱུད་སྐུལ་བ་ལ། ། འདོད་མི་འདོད་བུ་སེམས་འཁྲུག་རྒྱུ་མེད། ། ལྷ་བླ་
མས་གདམས་པ་མཛད་པ་ལ། ། སེམས་ལོག་པ་དགྲ་རུ་སྡང་རྒྱུ་མེད། ། གླུ་གོ་ན་
སྐྱེས་བུའི་ཐུགས་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །དེ ་ལ་
9 ཅེས་གླིང་དམག་འུ་ཡུལ་དུ་འབེབས་དགོས་པའི་ལུང་བསྟན་ཐོག་མ་དེ་
ཕབ་ནས་འཇའ་ཡལ་བ་བཞིན་མི་སྣང་གྱུར། སྐྱེས་བུ་ཆེན་པོའི་དགོངས་པར་
ངས་དེ་སྔ་ལྷ་གོང་མའི་བཀའ་ལུང་སྤྱི་བོའི་གཙུག་ཏུ་བཀུར་ནས་འཇིག་རྟེན་མི་
ཡི་ཡུལ་དུ་བྱོན། ཕྱོགས་བཞིའི་བདུད་ཆེན་བཞི་དང་དམག་ལོ་མང་བརྒྱབས་ཏེ་
མི་བསད་ཁྲག་གི་ཆར་པ་ཕབ། མཐའ་རྒྱ་མཚོའི་ཁ་མདོག་ཡིན་ཀྱང་དམར་ནག་
ཏུ་སྒྱུར། དགུང་ཉི་མའི་འོད་ཟེར་ལ་ཁྲག་འཇའ་མ་ཤར་བར་དུ་འགྲོ་དོན་སྤེལ།
སྡེ་རུ་བསད་པའི་བཤན་པ་དང་། ཕྱི་རུ་འདྲེན་པའི་བླ་མ་བྱས། མཐའ་བཞིའི་
མི་སྡེ་ཐམས་ཅད་བདེ་ལ་བཀོད་པ་ཡིན། གོང་ལྷ་ཡི་ཡུལ་ནས་བར་མི་ཡུལ་དུ་
བྱོན་པའི་སྐབས་བདུད་ཆེན་བཞིའི་ཁ་སྣོན་དུ་འགྲོ་དགོས་ཁས་བླངས་པ་ཙམ་
ལས། གཞན་རྒྱལ་ ཁམས་ ཡོད་ དོ་ བསྐོར་ནས་ དམག་ རྒྱུག་ རྒྱུའི་དམ་བཅའ་
བཞག་རྒྱུ་མ་བྱུང༌། འོན་ཀྱང་ཕ་ཆེན་ཚངས་པ་དཀར་པོས་གླིང་དམག་འུ་ཡུལ་
དུ་དྲངས། བདུད་དང་སྲིན་པོའི་རྩ་བ་བཅད་ནས་ཇ་ཡི་གཏེར་ཁ་ལེན་དགོས་
ཟེར། འཇིག་རྟེན་པའི་མི་ལ་འབྲུ་རིགས་སྣེ་ལྔ་མེད་ན་མི་འགྲིག་པ་དང་། ཚོ་
བཅུད་ཤ་མར་ཐུད་གསུམ་མེད་ན་འཚོ་མི་ཐུབ། ཤིང་ལོ་བསྙལ་བའི་ཁུ་བ་ཡོད་
དང་མེད་ལ་ཁྱད་མེད་རེད་དགོངས་ནས། རེ་ཞིག་ལྷ་ཆེན་གྱི་ལུང་བསྟན་སྣང་
མེད་དུ་བཞག་པར་གྲགས་སོ། །
མས་མ་གནང་བ་ལ་ཚོ་རང་གསོ་བྱེད་མཐུན
།
ཞེ་བརྒྱ་པ་ད་ང་།: ག ང བ
16



| ཧི འཁོབ་
བའི་རྒྱ་གp༡ བར་དང་།
ཚོ་བ་དང་སྤྲོ་ན་ལེའུ་གཉིས་པ། ཁྱི་བློ་ལ་གོ་བཅས་
འཚ་ཎཁ་བའི་ལས་འགན་དཎ་ཊིཛོ་བ་ལེན་པ་བྱ་ག་ཚོམ་བུ་བཞི་པ།རྟེན་ཏོ
* གླིང་རྗེས་ཚངས་ལུང་ལྟག་རྒྱབ་གློད། །་།
བའི་དག་ལ་མ་ནེ་ཕ་གུས་རིམ་ལུང་ཕབ། །དར་ཎའི་ཀོ་
|
སེང་ལྕམ་འབྲུག་མོས་གེ་སར་ལ། །
ཐང་
རྨི་ལྟས་བཟང་ངན་བརྟག་པ་ཞུས།1 ལ ་ ་ ཆོ་གའི་
ཤེ
ན་རྩེ་མ། |
པ་ཆུ་ཟླ་བའི་ཉེར་སུམ་ཉིན་གྱི་ནུབ་མོར། རྔ་གཡབ་གླིང་གི་ གནས་མཆོག་
ནས། ནང་པདྨ་འོད་ཀྱི་གཞལ་ཡས་ནས། རྗེ་རིག་འཛིན་པདྨ་འབྱུང་གནས་
ཀྱིས། དབུ་ ལ་ པདྨའི་ པད་ ཞྭ་ གསོལ། དེ་ ལ་ གནམ་ ལྕགས་ རྡོ་ རྗེ་ བཙུགས།
ཡང་རྩེར་བྱ་ཆེན་ལྡེམ་སྒྲོ་རྒྱན། སྐུ་ལུས་ཆོས་གོས་རྣམ་གསུམ་ལ། ཤམ་ཐབ་
ལེའུ་བཅུ་གསུམ་བསྐོར་ཕྱག་གཡས་ལ་གནམ་ལྕགས་ ཕུར་ཆེན་འཛིན། ཕྱག་
གཡོན་ལ་མི་ཐོད་ཕྱག་མཚན་བསྣམས། ཨ་ སྲུ་ར་ཡི་ བྲག་ ཕུག་ནས། ཨ་ནེ་
གནམ་སྨན་དཀར་མོ་ཡིས། དབུ་ལ་རིགས་ལྔའི་དབུ་རྒྱན་གསོལ། ཕྱག་གཡས་
ལ་ཚེ་ཡི་བུམ་པ་བསྣམས།། ཕྱག་གཡོན་ནས་རབ་གནས་ཐ་ར་ར། ཞལ་ནས་
མགུར་མ་སིལ་ལི་ལི། མ་ནེ་ཕ་གུ་མཉམ་དུ་སྡེབ། སེང་འབྲུགསྟག་རྩེའི་མཁའ་
ཐོག་བྱོན། འཇའ་འོད་སྣ་ལྔའི་གུར་ཁང་ཕུབ། གྲིབ་མེད་རང་གཟུགས་མངོན་
པར་མཛད། སྐྱེས་ཆེན་དམ་པ་ལྷ་ཡི་སྲས། འགྲོ་བའི་མགོན་པོ་གེ་སར་རྒྱལ་
ཐུགས་མར་ ལ་ མ་ གཟིམ་ཡར་ལ་ གསོན། གསོན་དང་ ཞུ་ རྒྱུ་ ཨེ་ འདྲ་ གདའ་
གསུངས། ཨ་ནེ་གནམ་ སྨན་དཀར་མོས་མགུལ་ གླུ་བཀྲ་ཤིས་རིང་མོའི་རྟ་ལ་
དྲངས་ནས་ལུང་བསྟན་པའི་མགུར་འདི་བཞེངས་སོ། ། ཟླ་སྐར་གང་



གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
གནས་འོག་མིན་ཆོས་ཀྱི་ཕོ་བྲང་ནས། ། མ་མཁའ་སྤྱོད་ལྷ་མོའི་ཞིང་ ཁམས་
ནས། ། མ་རྗེ་བཙུན་སྒྲོལ་མ་དཀར་སྔོན་རྣམས། ། དུས་དེ་རིང་གནམ་སྨན་
གྲོགས་ལ་བྱོན། ། ལས་བསམ་ལེ་གྲུབ་པའི་དངོས་གྲུབ་རྩོལ། ། ས་འདི་དང་ས་
ངོ་མ་ཤེས་ན། །ཤར་མདོ་གླིང་བསྟན་པའི་རྒྱལ་ས་ནས། ། མཁར་འདི་ལ་སེང་
འབྲུག་སྟག་རྫོང་ ཟེར། ། གོང་ བདེ་ ལྡན་ ལྷ་ ཡི་ མཁར་དང་མཉམ། ། ནང་
སངས་རྒྱས་སྟོང་སྐུའི་རྟེན་མཁར་རེད། ། སྨན་ང་འདྲ་ང་ངོ་མ་ཤེས་ན། ། སྟོད་
རྒྱ་གར་ཡུལ་གྱི་ཚུར་མཐའ་ནས། །བར་བལ་ཡུལ་ཚ་བའི་ཕར་མཐའ་ནས། །
སྲུ་ཨ་སྲུ་རུ་ཡི་བྲག་ཕུག་ནས། ། མ་ང་ལ་གནམ་སྨན་དཀར་མོ་ཟེར། ། ཁྱེད་གེ་
སར་དཔོན་དང་གནམ་ནེ་སྨན། ། ལུས་གྲིབ་མ་བཞིན་དུ་བྲལ་བ་མེད། ། དུས་
ད་ལྟ་ཐོ་རེངས་སྟག་གི་དུས། ། ནམ་ཕར་གསལ་ཕར་ལ་གསལ་རྒྱུ་རེད། ། ནམ་
ཚུར་གསལ་ཚུར་ལ་གསལ་རྒྱུ་རེད། ། དབུ་རི་བོས་གསེར་ཞྭ་མ་གྱོན་གོང༌། །
དམའ་རྒྱ་མཚོར་ཟིལ་ཐིགས་མ་ཕོག་གོང་། ། ཤར་སྨིན་དྲུག་མཁའ་ནས་མ་ཡལ་
གོང༌། །ང་ཨ་མས་ཞུ་རྒྱུ་ཨེ་འདྲ་གདའ། ། གནའ་སྔ་མོ་སློབ་དཔོན་རིན་པོ་
ཆེས། ། ལྷ་སངས་རྒྱས་འོད་སྲུང་ཞལ་བཞུགས་སྐབས། །ལྷ་མི་དུད་མཁོ་བའི་
སྐོམ་སེལ་ཇ། །ཇ་འབྲུ་ཆེན་འབྲུ་འབྲིང་འབྲུ་ཆུང་གསུམ། ། གནས་དག་པ་འུ་
ཟིའི་རྒྱལ་སར་སྦས། ། ཡུལ་ལྷ་ཆེན་བརྒྱ་ཡི་དབུ་གཙོ་དེ། ། ཇ་གཏེར་ཁའི་སྲུང་
མར་ལྷ་བཙན་བསྐོས། ། གཏམ་ཁ་རྩོད་འཁྲུག་པ་ཡོ་ལང་མེད། ། དུས་ད་ཆ་འུ་
ཟིའི་རྒྱལ་ས་ལ། ། ཇ་འུ་ཟིར་རྩོད་མི་ཁྲི་མ་འབུམ། ། སྒོས་ཡང་རྩོད་བདུད་བུ་
ཀ་ར་བས། ། འདྲེ་བདུད་སྲིན་དམག་གི་ཁ་ལོ་སྒྱུར། །ཡར་བཞེངས་པའི་སྐུ་
མཁར་མར་ལ་བཤིགས། ། མར་སྐྱེས་པའི་བུ་རྟ་མཚོན་ལ་སྦྱར།། བསགས་
གསོག་པའི་རྒྱུ་ནོར་བཙན་འཕྲོག་བྱས།། སྟོབས་མངའ་ཐང་ཆེ་བའི་ཛ་ཡུལ་
དེ། ། དུས་ད་ཆ་སྲིན་པོའི་བཤས་རར་གྱུར། ། ལྷ་བྱ་ར་བཙན་ལ་དམར་གྲིབ་
18



ཕོག ། རྗེ་ཨ་གནམ་རྒྱལ་པོའི་གསེར་ཁྲི་ཤོར། ། ཤར་འུ་འབངས་མི་སྡེ་སྡུག་
གིས་མནར། ། བཟོད་བསྲན་པ་བྲལ་བའི་སྡུག་བསྔལ་ལས། ། སྐྱབས་ ཡར་
འདྲེན་མགོན་ཞིག་བྱུང་ན་བསམ། ། ལྷ་ དཀོན་མཆོག་ གསུམ་ ལ་ སྨོན་ལམ་
བཏབ། ། རྒྱུན་མི་ཆད་ཕྱག་དང་མཆོད་པ་བྱེད། ། ཤར་འུ་ཟིའི་རྒྱལ་བློན་
འབངས་འཁོར་རྣམས། ། བདུད་མི་ཟན་ཁ་ནས་མ་སྐྱབས་ན། ། སྔར་དགྲ་
བཏུལ་མཛད་པ་སྟོང་པ་རེད། ། དགྲ་བདུད་རྩི་གཏིང་ནས་མ་བཅད་ན། །
ཤིང་ཡན་འདབ་བཅད་པའི་སྡོང་པོ་བཞིན། ། དགྲ་བདུད་རྩ་མི་ཆོད་ཡན་ལག་
རྒྱས། ། སྟོང་དགྲ་བོའི་རྩ་ལག་གང་སར་ཁྱབ། ། ཁྱེད་སྐྱེས་བུའི་དགྲ་ལ་འཐུལ་
མེད་གཅིག ། སྲུ་འབྲུག་མོའི་སྡུག་ལ་རྫོགས་མེད་གཉིས། ། གླིང་བུ་རྟའི་སྲོག་
ལ་གཟན་ལེ་གསུམ། ། ཡོང་ཐག་ཆོད་ཨ་མས་མཐོང་ཞེ་གདའ། ། ལས་འགོ་མོ་
བཙུགས་པའི་ལས་མཇུག་དེ། ། མཐའ་མི་འཁྱོལ་བཞག་ན་འབྲས་བུ་མེད། །
དམག་བརྒྱབ་ནས་ཡུ་མེད་མ་བཅོས་ན། ། དགྲ་རེ་རེའི་རྒྱབ་ལ་རེ་རེ་ལངས། །
ས་བྱེ་མའི་སྐུ་མཁར་བཞེངས་ལེ་བཞིན། ། དུས་ནམ་ཡང་བཞེངས་སྒྲུབ་མཐོང་
རྒྱུ་མེད། ། གླིང་དཀར་པོས་བདུད་རྩི་མ་བཅད་ན། ། ཤར་འུ་ སྡེས་མི་ཚད་
འཛམ་གླིང་འཁྲུག ། འགྲོ་རིགས་དྲུག་མུན་པའི་ཀློང་ན་ཚུད། ། སྐྱིད་ཉི་མ་མི་
མཐོང་ཐག་ཆོད་རེད། ། ལས་དེ་འདྲ་སྐྱེས་བུས་ཨེ་བཟོད་ལགས། །གནའ་སྔ་
མོ་ལྷ་ཡི་ཞིང་ཁམས་སུ། ། ལྷ་ཀླུ་གཉན་གསུམ་གྱི་གཙོ་འཁོར་རྣམས། ། ལྷན་
འཛོམས་ནས་འདུ་ར་འཚོགས་པའི་དུས། ། དགྲ་མ་ཐུབ་གསོད་པའི་བཤན་པ་
དང༌། ། འགྲོ་གཉེན་ཉེ་འདྲེན་པའི་བླ་མ་དེ། ། ཁྱེད་གེ་སར་མིན་པས་མི་འོང་
ཟེ། ། གྲོས་བཅད་ནས་མཐུན་རྐྱེན་སྣ་ཚོགས་བསྒྲུབས། ། ཁྱེད་སྐྱེས་བུས་དཀར་
འཇམ་ཤོག་བུའི་སྟེང་། ། ནག་འཁྱུག་འཁྱུག་དམ་བཅའི་རི་མོ་བཀོད། ། དེས་
མི་ཚད་དམ་ཕྲུག་དམར་ཆེན་ ཕབ། ། སྔར་བཞག་ པའི་ དམ་བཅའ་དེ་དང་
འགལ། ། དུས་ད་ཆ་འགྲོ་དོན་མ་འཁྱོངས་ན། ། ལྷ་གོང་མའི་བཀའ་ཆད་ཕོག་
ལེ་གཅིག །། འཇིག་མགོ་ནག་མི་ཡི་འཕྱ་ཁ་གཉིས། ། ཕྱི་མཐའ་འཁོར་བདུད་



ཀྱིས་སྨྲ་བཤད་གསུམ། ། ཁྱེད་གེ་སར་རྗེ་ལ་ཡོང་ངེས་ཡིན། ། སྨྲ་མི་ཁ་ཕོག་ན་
སྐུ་བསོད་གནོད། ། ལས་འགྲོ་དོན་མི་འཁྱོངས་ཐག་ཆོད་རེད། ། ད་དེ་ལས་
ཐུགས་རྗེས་འགྲོ་དོན་གཟིགས།། ཕ་ཚངས་པའི་ལུང་དང་ཨ་མའི་ལུང༌། །
དོན་ཆེན་པོར་དགོངས་ནས་ཐུགས་ལ་བཏགས། ། ། གླིང་ལྷ་སྡེ་དཀར་པོའི་ལྷ་
དམག་རྣམས། །འོད་འཁྱིལ་ལེ་ཇ་ཡི་ཡུལ་དུ་སྤུངས། ། ནག་འཐོར་འཐོར་
བདུད་སྲིན་ཆམ་ལ་ཕབ། ། ཇ་བདུད་རྩིའི་མཆོད་པ་ཀུན་ལ་མཛོད། ། དགུང་
གནམ་ནས་ བཀྲ་ བའི་ ཉི་ཟླ་ལས། །འོད་བཀྲག་མདངས་རྒྱས་ པའི་སྐྱེས་བུ་
ཁྱེད། ། སྨག་མུན་པའི་གླིང་ལ་མ་འཛུར་དགོས། །” འཇིག་མི་ཡུལ་ས་ཆུ་བསྲོས་
ནས་ཤོག ། སྨག་མུན་པར་འཛུར་ན་ཉི་ཟླ་མིན། ། མཁའ་གནམ་ནས་ལྷུང་
པའི་ཐོག་ལྕེ་ལས། ། མཐུ་ནུས་པ་མྱུར་བའི་སྐྱེས་བུ་ཁྱེད། ། མཁའ་བར་སྣང་
སྟོང་ལ་མ་འཛུར་དགོས། ། དགྲ་འདྲེ་སྲིན་འབྱུང་པོ་བཅོམ་ནས་ཤོག ། སྟོང་
བར་སྣང་འཛུར་ན་ གནམ་ ལྕགས་ མིན། ། ཁྱེད་གེ་ སར་ བསྐོས་ ལེ་ ལྷ་ ནས་
བསྐོས། ། དགྲ་གར་ལངས་བདུད་ཀྱི་གཉའ་གནོན་དང༌།། ལྕགས་དམར་པོའི་
སྟེང་གི་ཐོ་བ་ཡིན། ། ལྗིད་ཐོ་བ་ལྕགས་ལ་མ་འཛུར་དགོས། །བདུད་ཀ་ར་
དབང་ཕྱུག་བཏུལ་ནས་ཤོག ། དགྲ་བདུད་ལ་འཛུར་ན་གེ་སར་མིན། ། ཀླུ་གོ་
ན་སྐྱེས་བུའི་ཐུགས་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
ཅེས་ཟེར་ བའི་ ལུང་ བསྟན་གྱི་ མགུར་ མ་ དེ་ལྟར་ བཞེངས། ཡབ་ ཆེན་
ཚངས་པ་རྒྱལ་པོའི་ལུང་བསྟན་ལ་སྣང་ཆེན་དེ་ཙམ་མི་མཛད་རུང་། ང་ཡུམ་
ཆེན་གྱི་ ལུང་ བསྟན་ ལ་ གསན་ འཇོག་ ཆ་ འཛིན་ གནང་ ངེས་ རེད་ དགོངས།
བྱམས་བརྩེའི་སྤྱན་ཟུང་གཉིས་མར་གཟིགས་ནས་ཇ་ཡུན་ཙམ་སོང་མོད། མ་གོ་
མ་ཐོས་པའི་ཚུལ་ལས་དང་ལེན་མ་མཛད་པས། སློབ་དཔོན་རིན་པོ་ཆེས་ཡ་
སྐྱེས་བུ་ཆེན་པོ་ལྷ་ཡི་སྲས། ཐུགས་ཁྲོ་བ་ཡོད་དེ་འཛུམ་པ་གནང་། ཕ་གུ་རུའི་
གླུ་ལ་དར་གཅིག་གསོན་གསུངས་ནས་མགུར་ཐུང་ཐུང་འདི་བཞེངས་སོ། ། ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་



གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ལྷ་ཆོས་ སྐུ་ ལོངས་ སྐུ་ སྤྲུལ་ སྐུ་ གསུམ། །བྱིན་རླབས་ པ་ ཅན་གྱི་ ལྷ་འཁོར་
རྣམས། ། དུས་དེ་རིང་གུ་རུའི་གྲོགས་ལ་བྱོན། ། རྗེ་གེ་སར་ཁྲོ་བ་ཞི་རོགས་
མཛོད། ། ལྷ་རིགས་གསུམ་གཅིག་བསྡུས་སྤྲུལ་པའི་སྐུ། ། གླིང་གེ་སར་དམག་
གི་རྒྱལ་པོ་ཁྱེད།། ཐུགས་ཞི་བས་གུ་རུའི་གླུ་ལ་གསོན། ། གསོན་ཟེར་ནས་དམ་
ཆོས་མ་ཡིན་དེ། ། དམ་ཆོས་ཀྱི་སྙིང་པོ་འགྲོ་དོན་རེད། ། དུས་ད་ལྟའི་ཉི་མའི་
ཕན་ཆོད་ལ། ། ཁྱེད་སྐྱེས་བུས་གོང་མའི་ལུང་དང་བསྟུན། ། བྱང་ཀླུ་བཙན་
ཧོར་བདུད་འཇང་བདུད་གསུམ། ། ལྷོ་ཤིང་ཁྲི་རྒྱལ་པོ་དེ་དང་བཞི། ། ཕྱི་འགྲོ་
གནོད་བདུད་སྲིན་མང་པོ་བཏུལ། ། ནང་དཀར་ཕྱོགས་བསྟན་པའི་དབུ་འཕང་
བསྟོད། ། འཛམ་གླིང་པའི་མི་སྡེ་བདེ་བར་བཀོད། ། ཁྱེད་དགྲ་དཔུང་འཇོམས་
པའི་བཤན་པ་ལ། ། མ་འགྲོ་དྲུག་ཀུན་གྱི་ཕ་མ་རེད། ། གླིང་གེ་སར་ཟེར་ནས་
གྲགས་ལེ་རེད།། གླིང་སེང་ཆེན་ཟེར་ནས་བསྔགས་ལེ་རེད།། དེ་རེད་མོད།
གསལ་འདེབས་ཞུ་རྒྱུ་ལ། ། དགྲ་གདུལ་བྱ་འདུལ་སྐལ་མ་རྫོགས་ བར། །
འཛམ་གླིང་ ཆེན་ འདུག་ བདེ་མ་ ཐོན་བར། ། ཤར་ཇ་ཡི་ གཏེར་ ཁ་ མ་ལོན་
བར། ། ཐུགས་ལྷོད་ནས་བཞུགས་ན་འགྲིག་ལེ་མིན། ། དགྲ་སྔར་སོང་བཏུལ་
བ་ཁྲི་མ་འབུམ། ། དགྲ་ད་རུང་འདུལ་རྒྱུ་ཁྲི་མ་འབུམ། ། སྡང་དགྲ་བོ་རྩེད་ནས་
མ་བཅད་ན། ། དགྲ་རེ་རེ་འཐུལ་དུས་རེ་རེ་ལངས། ། དེས་མི་ཚད་དགྲ་སྟོབས་
ཉིན་བཞིན་རྒྱས། ། ས་གནམ་ས་གཉིས་ཀྱི་བར་ལ་ལ། ། ཡང་མ་རུངས་བདུད་
དང་སྲིན་པོས་ཁེངས། ། དཔུང་ གྲ་སྡེབ་མདུང་རྩེ་ གླིང་ལ་གཏད། ། སྟོན་
འབྲས་དྲུག་ སེར་ བས་ བརྡུང་ ལེ་ བཞིན། ། གླིང༌ བུ་ རྟ་ ཆག་ སེ་ ཉིལ་ལེར་
གཏོར། ། ཤ་ལན་པོ་དགུ་སྐོར་ལེན་ངེས་ཡིན། ། གསེར་ཉི་མའི་འོད་མདངས་
གཟའ་ཡིས་བཅོམ། ། མགོས་བུ་ནག་ཡུལ་ལ་མུན་པ་རུབ། ། འཇིག་སྲིད་པའི་
འཁོར་ལོ་བདུད་ཀྱིས་ སྐོར། ། ཉམ་ཐག་པའི་མི་སྡེ་བྲན་དུ་བཀོད། ། འཚོ་
ལོངས་སྤྱོད་ ཤ་ དང་ཁྲག་ལ་བྱས། ། མཐའ་སྲིན་པོའི་ཡུལ་ལྟར་དབྱེར་མེད་



བཅོས། ། ཕ་ཤ་དེ་བུ་ཡིས་ཟ་ལེ་གཅིག ། མ་ཤ་དེ་བུ་མོས་ཟ་ལེ་གཉིས། །
སྟོབས་ཆེ་བས་སྙེམས་ཆུང་ཟ་ལེ་ གསུམ། ། སྔར་མི་སྲིད་མི་ མཐོང་དུས་ཤིག་
ཤར། ། ཡུལ་རི་ཀླུང་དམར་དམར་ཁྲག་གི་འཚོད། ། དཀར་སྔོ་ནག་ཁྲ་གསུམ་
མཐོང་རྒྱུ་མེད། ། ལས་དེ་ཐོན་སྐྱེས་བུས་ཨེ་བཟོད་ལགས། ། དུས་དེ་རིང་ཉི་
མའི་ཕན་ཆོད་ལ། ། གླིང་དཀར་པོས་ཤར་འདུལ་ལྷོ་འདུལ་བྱས།། བདུད་དུ་
བཏུལ་རྒྱལ་ ཁ་ འཛམ་ སྨོན་ དེ། ། ལག་ འཇུ་ མེད་ ནམ་ མཁའི་ འཇའ་ཚོན་
བཞིན། ། ཁ་ཧུ་ཤུ་གཅིག་གི་དུས་ཚོད་ནང༌། ། དགྲ་ཤ་པའི་ལག་ཏུ་འཇོག་རྒྱུ་
མེད། ། དེ་བཞག་ན་ཀུན་གྱིས་འཕྱ་ངེས་རེད། ། ལྷ་འཆི་མེད་ཚེ་ཡི་རིལ་བུ་
གཅིག ། མ་མཁའ་འགྲོ་འབུམ་གྱི་ཚེ་མདུད་གཉིས། ། སངས་སྟོང་དང་རྩ་
གཉིས་དབུ་ལོ་གསུམ། ། ངས་དེ་རིང་སྐྱེས་བུའི་ཕྱག་ལ་འབུལ། ། ཁྱེད་སྐྱེས་
བུས་ དཔོན་ དམག་ ཀུན་ ལ་ གནང༌། ། ཕོ་ རྒོད་ པོའི་ བུ་ ལ་ འཁོར་ གསུམ་
བསྐོར། ། རྟ་འདོ་བའི་ལུས་ལ་སྒ་སྲབ་བསྟོད། ། དམག་སྔོན་འགྲོ་ཆུ་སྣེ་ལྷུང་སེ་
ལྷུང༌། ། དམག་བར་འགྲོ་གཡུ་མཚོ་འཁྱིལ་སེ་འཁྱིལ། ། དམག་རྗེས་འགྲོ་གྲུ་གུ་
འགྲིལ་སེ་འགྲིལ། ། སྟོང་དགྲ་བོས་རིག་ན་འདར་སིག་སིག ། གཉེན་ཉེ་བས་
རིག་ན་དགའ་ལྷང་ལྷང་། ། གླིང་དཀར་པོའི་ལས་དམག་ཇ་ཡུལ་སྤུངས། །
བདུད་སྲིན་ པོ་ དུ་ རུའི་སྲོག་ ཤིང་ དེ། ། གནས་ རང་ ཡུལ་ དོར་ནས་ མི་ སྡེ་
བཟུང་། །ཤར་ཇ་ཡུལ་ཡོས་ཁྲ་དཀྲུག་མི་བ། ། བདུད་རྒྱལ་པོ་ཀ་ར་དབང་ཕྱུག་
གཙོས། ། ཤར་ ཇ་སྡེ་རྡོག་ ཞབས་འཇུག་མི་རྣམས། ། གཅིག་མ་ལུས་ རྩ་བ་
གཏིང་ནས་བཅད། །ཤར་འུ་ཡུལ་བདེན་པའི་ཁྲིམས་ལམ་གཏོད། ། གཡང་ཇ་
གཡང་འུ་ཟིའི་གཏེར་ཆེན་དེ། ། ས་དབྱེར་མེད་ཡུལ་གྲུ་ཀུན་ལ་ཕབ། ། སྒོས་ཇི་
དགའ་སྐྱེ་འགྲོའི་འདུན་མ་བསྒྲུབ། ། བཟའ་བཏུང་བྱའི་ལོངས་སྤྱོད་ ཁ་སྣོན་
མཛོད། ། བདུད་སྲིན་པོས་བཙེས་པའི་ཇ་ཡུལ་དེ། ། སྡུག་འཁོར་བའི་འདམ་
ནས་གང་སྔ་དྲོངས། ། ཤར་རང་ཡུལ་རང་བདག་ཡོང་ལེ་མཛོད། ། ཀླུ་གོ་ན།
སྐྱེས་བུའི་ཐུགས་ལ་ཞོག ། གླུ་མ་གོ་མ་ཐོས་འགྲེལ་བ་མེད། ། བློ་



ཅེས་གླུ་མཇུག་རྫོགས་པ་དང་མཉམ་དུ་འཇའ་ཡལ་བ་ལྟར་མི་སྣང་བར་
གྱུར། དེ་ནས་ སྐུ་ རྗེ་ སྟོབས་ ཀྱི་ རྒྱལ་ པོས་ མ་ གྲུབ་ རྒྱལ་ མོའི་ ཚེ་ མདུད་དང༌།
སངས་རྒྱས་ སྟོང་ གི་ དབུ་ལོ་ དང་ བཅས་ པ་རྣམས། དྲི་ མེད་ གོས་ སེར་ གྱིས་
བཏུམས་ནས་ཚེ་བུམ་གྱི་ནང་དུ་བཞུགས་སུ་གསོལ། ཡར་གཞི་སངས་རྒྱས་སྟོང་
སྐུའི་མཆོད་གཤོམ་གྱི་མདུན་དུ་བསྒྲིགས། རྡོ་ཏིང་ལན་གསུམ་བརྡུང་པ་དང་
བོད་ཕྲུག་མི་ཆུང་ཁ་བདེས་རྒྱལ་པོའི་སྐུ་མདུན་དུ་བཅར། རི་རྩེར་ཉི་ཟེར་ཕོག་
པ་དང་ལྷན་དུ་ལྷ་ཀླུ་སྲུང་མའི་འཁོར་བཅས་ལ་བསངས་མཆོད་རྒྱ་ཆེར་འབུལ་
དགོས་པའི་བཀའ་མཛད། བོད་ཕྲུག་མི་ཆུང་ཁ་བདེས་ཕོ་བྲང་སེང་འབྲུག་སྟག་
བརྩེའི་ཡང་སྟེང་ནས། ལྷ་བསངས་དཀར་པོ། སྤྲིན་དཀར་མཁའ་ནས་ལངས་
པ་ལྟ་བུ། དུ་བས་ཉི་མའི་འོད་ཟེར་སྒྲིབ་གདའ་ཟེར་ལེ་ཞིག་ཕུལ་བ་དང༌། སྟོང་
ཉིད་ནམ་མཁའི་ཀློང་རོལ་ནས་སྒྲ་ཆེན་པོ་ཞིག་བྱུང་བ་དང་མཉམ་དུ། ཕོ་བྲང་
སེང་འབྲུག་སྟག་བརྩེའི་མཁའ་དབྱིངས་ནས་འཇའ་འོད་ཀྱི་གུར་ཁང་ཕུབ། མེ་
ཏོག་གི་ཆར་ཆེན་བབས། དྲི་བཟང་འཐུལ། བསམ་བརྗོད་ལས་འདས་པའི།
མཚན་ལྟས་རྣ་ལམ་དུ་གོ་བ་དང་མིག་ལམ་དུ་ཆོད་པས། གླིང་མི་ཐམས་ཅད་ཡ་
མཚན་ནས་སྤྲིན་མེད་གནམ་སྟོང་ནས་འབྲུག་སྒྲ་གྲགས། འཇའ་འོད་ཀྱི་གུར་
ཁང་ཕུབ། མེ་ཏོག་གི་ཆར་པ་བབས། ས་དྲི་དང་ཆུ་དྲི་ཡང་ཞིམ་པ་འདི་བཟང་
ངན་ཅི་ཡིན་ཟེར། སྐུ་རྗེ་མི་ཡི་ཉི་མ་དགུང་ལོ་མཐོ་བས། སྐུ་མྱ་ངན་ལས་འདས་
ཏེ་དགོངས་པ་ཆོས་དབྱིངས་སུ་ཐིམ་པ་ནི་ག་ལ་ཡིན་ཟེར་ནས་ཅི་བྱ་མེད་པའི་
གནས་ལ་འཁོད་པའི་སྐབས། སེང་ལྕམ་འབྲུག་མོ་དང་མེ་བཟའ་འབུམ་སྒྲོན།
ནེ་ཆུང་ལུག་གུའི་ཚ་རུས་གཡས་གསེར་ཟངས་ནང་ཆང་། ། གཡོན་དངུལ་ཟངས་
ནང་ཇ། དུང་ཟངས་ནང་ཞོ་དང་འོ་མ་བཀངས་ནས་རྒྱལ་པོའི་ཞལ་ལ་ཡང་
ཡང་མཆོད། ཞོགས་པའི་མཛད་སྒོ་ཚུགས་པ་དང་སྲུ་འབྲུག་མོས་རྒྱ་དར་དཀར་
པོ་ཡུག་གཅིག་རྒྱལ་པོའི་སྐུ་མདུན་དུ་ཕུལ། མཇལ་མི་ནུས་དར་དཀར་བརྒྱུད་
ནས་མཇལ། ཞུ་མི་ཕོད་གླུ་ལེན་བརྒྱུད་ནས་ཞུ། ད་ལོའི་གནམ་ལོ་ཚེས་དང་



ཚུན། ལྷག་པར་ཉེ་དུས་ཞག་ཤས་ནང་མར་ཉལ་རྨི་ལམ་འཁྲུག་པ་ཆེ་གསུངས་
ཏེ་གླུ་འདི་ཕུལ་ལོ། ། ་འོན་
དག གླུ་ཨ་ལ་ཐ་ལ་ཐ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །གླུ་
ཐེངས་གསུམ་ངག་གི་འགུགས་ལུགས་རེད། ། དུས་དེ་རིང་ལྟ་ཞིག་འབོད་ལེ་
འདི། ། གནས་འོག་མིན་མཁའ་འགྲོའི་ཞིང་ ཁམས་ནས། ། མཐོ་གསེར་ལོ་
བརྩེགས་པའི་ཁྲི་སྟེང་ནས། ། མ་རྗེ་བཙུན་སྒྲོལ་མ་དཀར་སྔོན་རྣམས། ། དུས་
དེ་རིང་འབྲུག་མོའི་གྲོགས་ལ་བྱོན། ། གླུ་ལེན་པའི་ངག་སྒོ་ཕྱེ་རོགས་མཛོད། །
ངག་འགུགས་པའི་བསམ་དོན་གྲུབ་རོགས་མཛོད། ། འགྲོ་རིགས་དྲུག་འདྲེན་
པའི་བླ་མ་ཁྱེད། ། དགྲ་བཙན་པོ་བརྡུང་བའི་ཐོ་བ་ཁྱེད། ། ཐུགས་ཁྲོ་བ་ཞི་ནས་
འཛུམ་པ་གནང་། 》 ང་འབྲུག་མོའི་གླུ་ལ་དར་གཅིག་གསོན། ། གསོན་ཞུས་
ནས་དམ་ཆོས་མ་ཡིན་དེ། ། དུས་ད་ལོའི་གནམ་ལོ་ཚེས་དང་ཚུན། ། རྒྱ་ལ་ཆེན་
ད་དུས་ཞག་ཤས་ནང༌།། ང་འབྲུག་མོ་མར་ཉལ་གཉིད་དང་བྲལ། །ང་འབྲུག་
མོ་ཡར་ལངས་ཟས་དང་བྲལ། ། ལུས་འབྱུང་བཞི་མི་བདེ་ན་ལྷང་ལྷང་། ། ཡིད་
སྣང་བ་མི་སྐྱིད་སྐྱོ་ལྷང་ལྷང༌། ། བློ་སེམས་པ་གངས་ལ་སྨུག་ལོང་འཚུབ། །ལས་
ལེགས་ཉེས་བྱ་བའི་རྟོགས་པ་ཉམས། ། བློ་རིག་པས་བཟང་ངན་མི་ཤེས་སོ། །
གཉིད་སིམ་སིམ་ཁུག་པའི་རྨི་ལམ་དུ། ། ཡབ་ལྷ་ཆེན་ཚངས་པ་དཀར་པོ་གཅིག་
། མ་ ནེ་ ནེ་ གནམ་ སྨན་ དཀར་ མོ་ གཉིས། །ཕ་ གུ་ རུ་ པདྨ་ འབྱུང་ གནས་
གསུམ། ། མཁར་སེང་འབྲུག་སྟག་རྩེའི་མཁའ་དབྱིངས་སུ། ། དེང་ཡང་ཡང་
བྱོན་ནས་རྫ་ནག་ལ། ། སྤྲིན་ཆར་ནག་འཁྲིགས་འདྲའི་ཞལ་ངོ་བསྟན། ། ཤར་
ཨ་གནམ་འུ་ཟི་རྒྱལ་པོའི་ཡུལ། ། བདུད་སྲིན་པོས་ཁ་ལོ་སྒྱུར་བའི་ས།། ། ཤར་ཇ་
ཡུལ་ཛ་ཡི་ས་ཆ་ནས། ། མཁོ་འཛམ་གླིང་མི་ལ་དགོས་ལེའི་ཇ། ། ཡང་དག་པ་
བོད་ལ་མཁོ་བའི་ཇ། ། གཏེར་བཞེས་དགོས་ལུང་བསྟན་བྱོན་ལེ་རྨིས། ། ཁྱེད་
རྒྱལ་པོས་མ་གསན་སྐུར་ནས་བཞག ། ཡབ་མ་བུ་མི་འཆམ་ཁྲོས་ལེ་རྨིས། ། དེ་
བདེན་པ་ཨེ་རེད་རྫུན་མ་རེད། ། ལས་འགྲོ་དོན་ཇ་ཡུལ་འཁྲུངས་པ་ཡི། ། ཇ་



བདག་ མོ་ སྒྲོལ་ སྔོན་ སྤྲུལ་ པ་ ཞིག ། དུས་ དེ་ ལྟ་ མཁའ་ འགྲོའི་ ཞིང༌ ན་
བཞུགས། ། ཡུན་མི་རིང་འཇའ་འོད་རྟ་ལ་ཆིབས། ། གླིང་དཀར་པོའི་རྒྱལ་
སར་བྱོན་ནས་ནི། ། སྲུ་འབྲུག་མོ་ང་དང་མཇལ་ལེ་རྨིས། ། དེ་བདེན་པ་ཨེ་རེད་
རྫུན་མ་རེད། ། ད་ད་ནང་གླིང་དཀར་ནོར་བུའི་ཡུལ། ། ཨ་སྔོ་བསང་གནམ་
ནས་འབྲུག་སྒྲ་གྲགས། ོ། མཛེས་མེ་ཏོག་སྣ་ལྔའི་ཆར་པ་བབས། ། དམའ་ས་
གཞིའི་ངོས་ནས་དྲི་བཟང་འཐུལ། ། བདུག་སྤོས་དྲི་མི་འདྲ་ཇ་དྲི་འདྲ། ། ཇ་
བདུད་རྩིའི་དྲི་ངད་སྣ་ལ་མངར། ། དེ་ཡག་ལེ་ཨེ་རེད་སྡུག་ལེ་རེད།། ཤར་
གངས་རི་དཀར་པོའི་དབུ་རྩེ་ནས། ། སེང་ཕོ་ཐོང་ངར་མས་གཡུ་རལ་ངོམ། །
ལྷོ་གཡུ་རི་སྔོན་མོའི་དབུ་རྩེ་ནས། ། འབྲུག་གཡུ་འབྲུག་ངར་མས་མཆེ་སྡེར་
ངོམ། ། སེང་ཕོ་ཐོང་གཡུ་འབྲུག་ངར་འདྲ་གཉིས། ། གདོང་གཏུག་ནས་སྟེར་
ཁ་འགྲན་པའི་དུས། ། འབྲུག་གཡུ་འབྲུག་མ་བརྟན་ཆབ་ལ་ལྷུང་། ། སེང་ཕོ་
ཐོང་གངས་ལ་འགྱིངས་ལེ་རྨིས། ། དེ་ཡག་ལེ་ཨེ་རེད་སྡུག་ལེ་རེད། ། ཇ་སྲུབ་
སྣོད་གསར་མདོང་རག་མདོང་ནང༌། ། ཇ་རྒྱ་ལྕང་མེ་ཏོག་གཡང་འཛིན་གཅིག
ཇ་ འབྲུ་ དྭངས་ ཇ་ ཡི་ དཔོན་ པོ་ གཉིས། །ཇ་ སྤྱན་ ཤེལ་ ཇ་ ཡི་ དཔའ་ བོ་
གསུམ། ། ཇ་འབྲུ་ཆེན་ཇ་ཡི་མའོ་ཅན་བཞི། ། ཇ་འབྲུ་མན་ཇ་ཡི་གཡོག་པོ་
ལྔ། ། ཇ་ཀོ་ཚེ་ཇ་ཡི་གཡོག་པོ་དྲུག ། ཆུ་རྫ་ཆུ་དྭངས་སིང་དེ་དང་བདུན། །
མར་འབྲི་མར་སེར་ཆེན་དེ་དང་བརྒྱད། ། ཚྭ་བྱང་ཚྭ་དཀར་པོ་དེ་དང་དགུ།
སྣ་དགུ་འཛོམ་ཇ་ལ་དགུ་དཀྲུགས་བརྒྱབ། ། ཕོར་རོབ་ ཏུ་ ཤིང་ ཁྲ་མེ་རིས་
ནང༌། ། ཇ་མར་ཞག་སེར་ཆེམ་ལྡེམ་ལྡེམ་བཀངས། ། སྐྱེ་རྒན་གཞོན་ཕོ་མོའི་
བཞིན་རས་ལས། ། དགའ་འཛུམ་པའི་དགྱེས་ཞལ་རབ་ཏུ་འཚེར། ། ལྕེ་ལེབ་
མོས་བྲོ་མྱངས་མཐེ་མོ་ཀེར། ། ད་དེ་འདྲའི་ཇ་ཡི་ཞིམ་ཤས་ལ། ། གླིང་གེ་སར་
རྒྱལ་པོའི་སྐུ་དྲིན་ཟེར། ། དེ་ངོ་མ་ཨེ་རེད་རྨི་ལམ་རེད། ། ཡང་དག་པ་གཏམ་
གྱི་རྡོག་ཁ་ལ། ། ཁྱེད་རྒྱལ་པོས་གང་གི་དཔོན་འཁོར་ལ། ། དོན་གལ་ཆེན་
གསང་ རྒྱུ་ བསྡོམས་ ནས་ བཞུགས། ། སྐུ་ ལུས་ སེམས་ མི་ བདེའི་ ངང་ ཚུལ་



མཐོང་། ། གནའ་སྔ་མོ་བོད་ཀྱི་གཏམ་དཔེ་ལ། ། གཏམ་ཁ་ལ་སྐུམ་ནས་སུ་ལ་
ཤོད། ། ཟས་མ་ལ་སྐུམ་ནས་སུ་ལ་བསྟེར། ། དེ་ཟེར་ལེ་བདེན་ལེ་ཐུགས་ལ་
དགོངས། ། གླིང་རྒྱལ་བློན་མཛད་སྒོ་ཚོགས་ས་ལ། ། མཐོ་སྲིད་ཆགས་མི་རྒན་
སྤྱི་དཔོན་མན། ། མདང་ནུབ་སྐྱེས་བྱིས་པ་མགོ་དམར་ཡན། ། བློ་དོགས་པའི་
སེམས་ཀྱི་གཅོང་ནད་དེ། ། ཁྱེད་བདེན་པའི་ཚིག་གིས་སེལ་རོགས་ཞུ། ། གླུ་གོ་
ན་ རྒྱལ་ མཆོག་ ཐུགས་ ལ་ ཆིངས། ། ངག་ འཁྲུལ་ བ་ བྱུང༌ ན་ མཐོལ་ ལོ་
བཤགས། ། ཞེས་ཟེར་བའི་གླུ་དེ་ལྟར་ཕུལ་བ་དང་། རྒྱལ་པོས་གསེར་ཁྲིའི་སྟེང་
ནས་ཞལ་འཛུམ་ཙམ་མཛད་དེ་ན་རེ། ད་རེས་ཕ་ཁུ་བློན་པོའི་འཁོར་བཅས་
དང་མ་སྲུ་མོ་སྨན་རྣམས་ལ་ཐུགས་ཁག་མེད། ངོས་ལ་ལྷ་གོང་མའི་ལུང་བསྟན་
བྱོན་ནས་དུས་ཡུན་རིང་མོ་སོང་མོད། གཅིག་ནས་འདི་ཕྱིའི་ལམ་འབྲས་བཟང་
པོ་འགོག་པར་བྱེད་པའི་སྡིག་པའི་ལས་ལ་འཛེམ་ཁུལ་དང༌། གཉིས་ནས་སྨུག་
གུ་དབང་དུ་འདུས་ནས་ཡུན་རིང་སོང་མེད་པས། དམག་བུ་རྟ་འོ་བརྒྱལ་ཆེ་
བར་མཐོང་ཏེ་ལྷ་གོང་མའི་ལུང་བསྟན་བྱུང་སྐོར་གསང་རྒྱ་བསྡོམས་ནས་ཕྱིར་མ་
བསྒྲགས། ཡིན་ནའང་ད་ཆ་སྔོ་བསང་ནམ་མཁའི་ཀློང་ རོལ་ནས་འབྲུག་ སྒྲ་
གྲགས་པ་དང༌། ཡངས་ ལྡན་ ས་གཞིའི་སྟེང་ནས་དྲི་བཟང་འཐུལ་བ་སོགས་
བསམ་བརྗོད་ལས་འདས་པའི་མཚན་ལྟས་ཅི་རིགས་ཀུན་གྱི་རྣ་ལམ་དུ་གྲགས་པ་
དང་མིག་ལམ་དུ་འཆར་བས། དགོས་གཞི་སྣ་ཚོགས་བྱུང་བ་ནི་ལྡོག་ཐབས་མེད།
སྲུ་འབྲུག་མོའི་རྨི་ལམ་འཁྲུག་པ་དེ་ཡང༌། མ་མ།བའ་འགྲོས་རྨི་ལམ་བརྒྱུད་ནས་
ཕབ་པའི་མ་འོངས་ལུང་བསྟན་ཡིན་པ་ལས། བློ་སེམས་འཆོལ་ཞིང་འགོང་ཁོག་
ཏུ་ཞུགས་པ་ལར་མ་ཡིན། ད་དུས་གླིང་དཀར་མི་སེམས་འཁྲུག་པའི་དོགས་གཞི་
སེལ་བའི་ དུས་ ལ་ བབས་ པ་ ངང་རྣ་ བའི་ དབང་ པོ་ ངེད་ ལ་ གསན་ པར་ ཞུ།
འབྲུག་མོའི་རྨི་ལམ་དུ་གངས་སེང་གངས་ནས་འགྱིངས་ལེ་དེ། གླིང་སེང་ཆེན་
རྒྱལ་བའི་མཚོན་རྟགས་དང༌། གཡུ་འབྲུག་མཚོ་ལ་ལྷུང་ལེ་དེ། དགའ་སྲས་ཀ་
ར་ཕམ་པའི་སྔ་ལྟས་ཡིན། དགུ་འཛོམས་ཇ་ལ་དགུ་དཀྲུགས་བརྒྱབ། རྫོབ་ཕོར་
26



ཞག་ཚིས་བསྐྱིལ་ལེ་དེ། ཤར་ཕྱོགས་འུ་ཟིའི་གནས་ཡུལ་ནས། ཇ་གཡང་གཏེར་
ཁ་ གླིང་ པས་ བླངས་ འདོད་ དགུ་ སྒང་ བོད་ འཛོམས་ པའི་ བཀྲ་ ཤིས་ མཚོན་
གསུངས་ནས་གླུ་འདི་བཞེངས་སོ། །འཚོ ་ ༡]ཏུ་རུཉྩལ་རྒྱུ་ཡི་སྐཅཁ་
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །།
ལྷ་ཆོས་ སྐུ་ ལོངས་ སྐུ་ སྤྲུལ་ སྐུ་ གསུམ།། བྱིན་ རླབས་ པ་ ཅན་ གྱི་ ལྷ་ གསུམ་
མཁྱེན། ། མགོ་སྤྱི་གཙུག་པདྨའི་གདན་སྟེང་ནས། ། སྣ་རྩ་བའི་བླ་མས་གླུ་འགྲོ་
དྲོངས། ། སྙིང་ཁམས་དེ་ཆོས་ཀྱི་ཕོ་བྲང་ནས། ། ཀུན་བཟང་དེ་ལྷ་ཡིས་གླུ་སྐད་
དྲོངས། །ལུས་རང་ལུས་རྒྱལ་བའི་དཀྱིལ་འཁོར་ནས། ། ལྷ་ཞི་ཁྲོ་དམ་པས་གླུ་
མདའ་དྲོངས། ། ལྷ་དེ་འདྲ་ཡན་ལ་ཡར་འབོད་མེད། ། ས་འདི་དང་ས་ངོ་མ་
ཤེས་ན། །ཤར་མདོ་གླིང་བསྟན་པའི་རྒྱལ་ས་ནས། ། གནས་མཁའ་སྤྱོད་གྲུབ་
པའི་ཞིང་ ཁམས་ ཟེར། ། དེ་ཟེར་ཡང་ཟེར་ལ་བདེན་ཡང་བདེན། །འདུ་
ཚོམས་ཆེམས་ཀ་བ་སྟོང་ལྡན་ནང་། ། ནང་ སངས་རྒྱས་ སྟོང་དང་རྩ་གཉིས་
བཞུགས། ། ལྷ་གོང་མའི་ཞིང་དང་གཉིས་སུ་མེད། ། མཐོ་གསེར་ཁྲི་སེར་པོའི་
ཡང་སྟེང་ནས། ། ཕོ་ང་འདྲ་ང་ངོ་མ་ཤེས་ན། ། ཕོ་ང་ལ་ནོར་བུ་དགྲ་འདུལ་
ཟེར། ། དགྲ་མ་ཐུབ་བཙན་པོའི་ཐོ་བ་ལ། ། གཉེན་སྙེམས་ཆུང་འདྲེན་པའི་ཕ་
མ་ཡིན། ། འཇིག་མི་ཡུལ་བདེ་ལ་འགོད་མི་ཡིན། ། གླུ་འདི་དང་གླུ་ངོ་མ་ཤེས་
ན། ། གླིང་གེ་སར་ཁྲོམ་ཆེན་ཟིལ་གནོན་ཟེར། ། ས་ག་མ་ཡུལ་ལ་མི་ལེན་དེ། །
དུས་དེ་རིང་ལེན་དགོས་དུས་ལ་བབས། ། ས་འདིར་འཛོམས་ ཕ་ཁུ་ མ་སྲུའི་
ཚོགས། ། ཐུགས་རྣ་བ་མ་གཡེངས་ཡར་ལ་གསོན། ། གསན་གསོན་དང་ཞུ་རྒྱུ་
ཨེ་འདྲ་གདའ། ། ཆུ་ཟླ་བའི་ཚེས་ཆེན་བཅུ་དགུའི་ནུབ།། སྟེང་གོང་མ་ལྷ་ཡི་
གནས་མཆོག་ནས། །གནས་སུམ་ཅུ་སོ་གསུམ་ཡང་སྟེང་ནས། །ཡབ་ལྷ་ཆེན་
ཚངས་པ་དཀར་པོ་ཁོང་། ། དབུ་དུང་གི་ཐོད་གཙུག་ཤིགས་སེ་ཤིག། །སྒྲ་དབུ་
སྐྲ་འཇའ་འོད་ལྡེམས་སེ་ལྷེམ། ། སྐུ་ལུས་ལ་དུང་ཁྲབ་དཀར་མོ་གསོལ། ། སྟག་
27



མདའ་དོང་གཡས་ལ་གཟིག་ཤུབས་གཡོན། ། མདའ་གཞུ་མོ་འཁོར་གསུམ་སྐུ་
ལ་རྒྱན། །ཕྱག་གཡས་ལ་ཤེལ་དཀར་རལ་གྲི་འཛིན། །ཕྱག་གཡོན་ལ་མདུང་
དམར་བ་དན་བསྣམས། ། བཞོན་ཆིབས་ཆེན་ལྷ་རྟ་གྲོ་དཀར་ཆིབས། ། མཁའ་
སྐར་ཚོགས་སྡེ་དཔུང་ཤར་ར་ར། ། ས་དམག་དཔོན་རུ་མཚོན་འཁྱིལ་ལེ་ལེ། །
བར་སྟོང་ཉིད་ནམ་མཁའི་འཇའ་ལམ་བརྒྱུད། ། དགའ་ ཕོ་བྲང་སེང་འབྲུག་
སྟག་རྩེའི་དགུང༌།། ། ཁྲ་འཁྱིལ་ལེར་འགྱིངས་ནས་ཨེ་འདྲ་གསུངས། ། ཤར་
སྨུག་གུ་དབང་དུ་འདུས་ དང་ཚུན། ། དྲེལ་ སྨུག་པོའི་ནོར་གཡང་ཕབ་དང༌
ཕན། ། ལོ་འཁོར་མོ་གཅིག་གི་ཕྱེད་ཆ་སོང་། ། དུས་ཞག་སྐུལ་ཟླ་དྲུག་སོང་ལེའི་
ནང་། ། ཤར་སྟོང་འཁུན་རྒྱལ་པོའི་ཡར་མཐའ་རུ། ། གནས་གཞིས་ཆགས་འུ་
ཟི་ཇ་ཡི་ཡུལ། ། ཇ་ཁྲོམ་ཆེན་གོང་འོག་བར་གསུམ་སྟེང༌། །འགྲུལ་ཡར་འགྲོ་
བརྒྱ་ལ་མོར་འགྲོ་སྟོང་། ། དགུང་གནམ་ནས་ཁ་བ་བབ་བབ་ལ། ། དམའ་ས་ལ་
བུ་ཡུག་འཚུབ་འདྲ་རེད། ། ཕྱི་སྙན་པོ་དངོས་ཟོག་བརྗེ་འཚོང་ཟེར། ། ནང་མ་
རུངས་བསམ་ སྦྱོར་ ཇ་ ལ་ རྔམས། །ཇ་ ལོངས་ སྤྱོད་ འདོད་ མི་ གྲངས་ མེད་
རེད། ། སྒོས་ ནང་ཚན་མུན་པའི་གླིང་ཆེན་ནས། ། མཐའ་ གྲོང་ཁྱེར་བཅོ་
བརྒྱད་ནང་རོལ་ནས། ། འདྲེ་སྲིན་མོ་དམ་སྲི་མིག་དགུ་མས། ། འཁོར་སྲིན་མོ་
སུམ་བརྒྱ་དྲུག་ཅུས་བསྐོར། ། ཤར་འུ་ཟི་ཇ་ཐང་གོང་མ་ལ། ། སྲིན་མོ་སྒར་ཕབ་
ནས་ཟླ་དྲུག་སོང་། ། མཐའ་རྒྱ་མཚོ་ཆེན་པོའི་ཕར་མཐའ་ནས། །འདྲེ་ཕུང་སྲི་
དུག་སྦྲུལ་མགོ་བཞི་བས། ། འཁོར་སྲིན་དམག་སུམ་བརྒྱ་དྲུག་ཅུས་བསྐོར། །
ཤར་འུ་ཟི་ཇ་ཐང་བར་མ་ལ། ། སྲིན་ཕོ་སྒར་ཕབ་ནས་ཟླ་དྲུག་སོང་། ། རྒྱུ་དུ་རུ་
ཁ་པའི་གདུང་རྒྱུད་ལ། ། ཕོ་རྒོད་པོ་བཤུན་དམར་ཟེར་ལེ་ཞིག ། ཡོད་སྐད་པ་
གྲགས་པའི་ཤ་པ་ཁོས། ། བདུད་དགའ་རབ་ལྷ་ཡི་སྲས་བུ་དངོས། ། ཁོ་མི་མ་
འཁྲུལ་གྱི་ཤ་ཟན་བུ། ། བདུད་ཀ་ར་དབང་ཕྱུག་ཟེར་ལེ་དང༌། །ལས་ཕྱི་ནང་
ཁ་མཐུན་འབྲེལ་ལམ་བཙུགས། ། ཤོར་འུ་ཟི་ཇ་ཐང་འོག་མ་ལ། ། བདུད་དུ་
སྒར་ཕབ་ནས་ཟླ་དྲུག་ སོང་། ། ཤར་ཇ་ཡུལ་ ཨ་གནམ་ རྒྱལ་ས་ལ། ། མཐའ་



བཙན་དམག་མཚོ་ལྟར་འཁྱིལ་བའི་དུས། ། ཡུལ་ལྷ་ཆེན་བྱ་ར་རྒྱལ་པོ་ལ། །
བཀྲ་མ་ཤིས་བདུད་སྒྲིབ་སྲིན་སྒྲིབ་ཕོག ། ལས་དཀར་ནག་དགེ་སྡིག་མི་མཁྱེན་
གསུངས། ། ཤར་ཇ་ཡུལ་ཡབ་སྲས་དཔོན་འཁོར་རྣམས། ། བདུད་དུ་སྲིན་མང་
སྣེ་མ་རྟེན་དུས། ། རང་ལུས་དབང་བདུད་ཀྱི་ལག་ཏུ་འཆོར། ། བདེ་སྐྱིད་པའི་
ཉི་མ་རྟ་རྔ་ཙམ། ། མིག་སྔོན་མོས་མ་མཐོང་སྡུག་གིས་གཟིར། ། འཆི་དམྱལ་
བར་ལྷུང་དང་ཁྱད་མེད་གསུངས། ། སྲས་ རྒྱལ་སྲས་ རྣ་གཡུ་འཇིགས་ མེད་
ལ། ། སྐུ་ཚོ་མཛེས་རྒྱ་ཡི་ཨ་མགོན་མཚོ། ། གཉེན་བག་བླངས་འཁྲུངས་པའི་
སྲས་ཆུང་གཉིས། ། ལོ་ཟླ་བ་མ་འཁོར་ཤ་པས་བསད། ། སྲས་རྒྱལ་སྲས་རྣ་གཡུ་
ལེགས་པ་ལ། ། སྐུ་ཚོ་མཛེས་རྒྱུ་ཡི་ཨ་མན་མཚོ། ། གཉེན་བག་བླངས་འཁྲུངས་
པའི་གཡུ་སྒྲོལ་སྨན། ། ན་ལོ་ཆུང་བཅུ་གསུམ་འཁོར་མ་དེ། ། ཕོ་བདུད་བུ་ཀ་ར་
དབང་ཕྱུག་གིས། །བྱ་རྨ་བྱ་འདྲ་ལེའི་མཛེས་སྡུག་མཐོང༌། ། ཁོང་མོ་ལོ་བཅོ་
ལྔར་སོན་པའི་དུས། ། དགུང་ནམ་མཁར་འཕུར་ཐལ་ཟེར་ས་མེད། ། འོག་ ས་
ལ་འཛུལ་ཐལ་ཟེར་ས་མེད། ། གོང་དཔོན་པོས་འཕྲོགས་ཐལ་ཟེར་ས་མེད། །
དུས་ད་མིན་སང་མིན་གཞེས་ཕོད་ལོ། ། གཞེས་དེ་རིང་ཉི་མའི་ནམ་ཚོད་ལ།།
རྒྱུ་རྐྱེན་དང་ ཆག་ སྒོ་བར་ཆད་གསུམ། ། ལར་མི་ཐོན་དར་དང་ནོར་བུས་
བརྒྱན། ། ཕོ་ཀ་རའི་ བཙུན་མོར་འཇོག་དགོས་ བཀའ། ། ཤར་ རྒྱལ་ བློན་
འཚོགས་སར་ཕབ་གདའ་གསུངས། ། བློན་མཁས་མཛངས་ཤེས་རབ་བཟང་པོ་
ཞེས། །ལས་འཇོན་པ་ཆེ་ལ་ཁོག་པ་ཡངས། ། ཁྲ་སྤྱང་ཁྲ་སྨྲ་ལྕེ་ནེ་བ་ཡི། །
ལེབ་སྨྲ་སྒོ་ནར་མོའི་ཡང་སྟེང་ལ། ། ཤོ་གྲུ་བཞི་འདྲ་ལེའི་ལྕགས་ཐེལ་གནོན། །
མི་ཆེན་པོ་རྒྱལ་དོན་ཚོགས་ས་ལ། ། གྲོས་གཏམ་དབང་མེད་ལེའི་ཁྲིམས་ཐག་
བཅད། །ཤར་འུ་ཟི་ཨ་གནམ་རྒྱལ་པོ་ཡི། ། ཡབ་ཕ་མེས་བཟང་པོའི་དབང་
ཐང་ལས། ། རྒྱུད་ཕྱི་རབས་བཞག་པའི་གསེར་ཁྲི་འཕྲོགས། ། ཇ་འུ་ཟིའི་ཁ་ལོ་
སྒྱུར་དང་རྟིང༌། ། འདོད་རྔམ་པས་མི་བཞག་ དཔའ་བློ་རྒྱུས། །མགོ་ སྟག་
གཉའ་ཨ་སྔོན་དགུང་ན་འགྱིང་། ། ཁ་བདག་མེད་རྒྱ་ནག་ཁྲིམས་རྒྱལ་ཡང་། །



ཡུན་མི་རིང་ཁོ་པའི་མངའ་ཞབས་བཙུད། ། སྨད་ཁྲིམས་ཡུལ་བདུད་ཡུལ་སྒྱུར་
གྱི་ཟེར། ། གླིང་ལྷ་སྡེ་དཀར་པོའི་ས་ཆ་ལ། ། ས་འབུ་ནག་ཇོ་རུ་ཟེར་ལེ་ཞིག །
ཡོད་སྐད་པ་གྲགས་པའི་ཤ་པ་ཁོས། ། ཤར་སྨུག་གུ་བཙན་རྗེ་རྒྱལ་པོ་དེ། །
དབང་འདུས་ནས་ དྲེལ་ གཡང་ གཏེར་ཁ་བླངས། ། ཤར་ སྨུག་ ཡུལ་ ཆོས་ ལ་
བཀོད་གདའ་ཟེར། ། ཁོ་ཇོ་རུ་དམག་ལ་དགའ་བའི་དུས། ། གླིང་སྒྲ་དམག་ཇ་
ཡུལ་འུ་ཟིར་སྤུངས། ། ཇ་བདུད་རྩིའི་གཏེར་ཁར་རྩོད་ངེས་རེད། །ཤར་འུ་
ཡུལ་ དཔོན་ འཁོར་ དབྱེ་ ཞན་ མེད། ། ཕྱི་ ཤ་ པ་ གླིང༌ དང༌ གསང་ འབྲེལ་
བཙུགས། ། ཇུས་རང་ཇུས་མི་ལ་བཙོང་པས་ན། ། སྲོག་དམར་པོ་གཅོད་ལ་ཡ་
ང་མེད། ། དོན་དེ་ཚོ་ཀུན་གྱིས་ཡིད་འདོམས་གྱིས། ། ཞེས་ཟེར་བའི་དྲག་
གཏམ་སྤེལ་གདའ་གསུངས། ། ཤར་ཀུན་གསལ་ཉི་མའི་འོད་མདངས་དེ།།
མཐའ་བདུད་སྲིན་མུན་ པས་ བཅོམས་ པའི་ དུས། ། ཇ་འུ་ ཡུལ་ དམྱལ་ བའི་
ཁམས་དང་མཚུངས། ། བདུད་ཀ་རས་ཅི་ཟེར་ཉན་པ་ལས། ། ལུས་རང་ལུས་
རང་ལོ་མ་དབང་དུས། ། ཤར་སྲས་མོ་གཡུ་ཡི་སྒྲོལ་ཆུང་མ། ། མ་ཡེ་ཤེས་མཁའ་
འགྲོའི་སྤྲུལ་པ་དེ།། བདུད་དགའ་རབ་ལྷ་ཡི་སྲས་བུ་དེ། ། ཁོ་ཀ་ར་དབང་ཕྱུག་
ཟེར་ལེ་བས། ། གཡོ་ཞི་དྲག་ཐབས་ཀྱིས་མོ་སེམས་བཀུག ། བདུད་ཕོ་སེམས་
སྙིང་གི་མདའ་མོ་དེ། ། མ་མཁའི་རྒྱུད་པང་གི་འབེན་ལ་ཕོག ། ལྷ་བདུད་རྒྱུད་
འདྲེས་མའི་བུ་རྒྱུད་ཞིག་ ། ཤར་ཇ་ཡུལ་བཙས་ན་ཇ་རྩ་སྟོང༌། ། ལྷོ་འཛམ་བུ་
གླིང་གི་ས་ཆ་ལ། ། ཇ་བདུད་རྩིའི་སྦྱིན་པ་ཕར་ལ་ཞོག ། ཇ་ཤིང་གི་སྡོང་པོ་མི་
མཐོང་གསུངས། ། དེ་ལྟ་ན་ཁ་སོང་ཚེས་བཅུའི་ཉིན། ། ཤར་འུ་སྲས་གཡུ་ཡི་
སྒྲོལ་ཆུང་མ། ། འཁོར་རང་འདྲ་སྨན་ཆུང་བདུན་གྱིས་བསྐོར།། སྐུ་ཁྲུས་ཀྱི་
རྫིང་བུར་ཞུགས་པའི་དུས། ། མ་ཡུམ་ཆེན་གནམ་ནེ་དཀར་མོ་ཡིས། ། ལྷ་ཀླུ་
གཉན་བུ་མོ་རེ་ལ་སྤྲུལ། ། སྨན་གཡུ་སྒྲོལ་དྲི་མེད་དར་དཀར་ལ། ། བདུད་ནག་
པོའི་མནོལ་སྒྲིབ་མ་ཕོག་གོང་། ། ཚེ་འདི་དང་ཕྱི་མ་དགའ་བ་ཡི། ། སྐྱབས་གླིང་
ལ་བཅོལ་དགོས་ལུང་བསྟན་ཕབ། ། བྱ་རྨ་བྱའི་རྣ་བར་དབྱར་རྔའི་སྒྲ། ། གོ་
30



ཐོས་ལེ་ བཞིན་ དུ་བུ་ མོ་ དགའ། ། མ་ མཁའ་ འགྲོའི་ ལུང་ བསྟན་ བྱུང༌ ཚུལ་
རྣམས། ། ཐབས་མཁས་པས་ཡབ་དང་ཡུམ་ལ་ཞུས། ། མ་ཡུམ་ཆེན་ཨ་མན་
མཚོ་མོ་ཡིས། ། ནོར་བྱུར་བུར་གཏམ་པའི་བང་མཛོད་ནས། ། རྒྱུ་རིན་ཆེན་
གསེར་དངུལ་གཡུ་དང་གསུམ། ། གཟི་ཁྲ་བོ་བྱུ་རུ་སྤོས་ཤེལ་གསུམ། །འབུད་
དུང་དང་ རྒྱ་གླིང་འདའ་ རུ་ གསུམ། ། དེར་བུབས་ ཚང་ གོས་ ཆེན་ ཟ་འོག་
གསུམ། ། རྟེན་ཚན་གྲངས་མི་གཅིག་བཅུ་གཉིས་བདོགས། ། གཡུ་གཞོང་པ་
འདྲ་ལེའི་རྫིང་ཁར་བྱོན། ། ཞལ་མཁའ་ལ་གཏད་ནས་སྨོན་ལམ་བཏབ། ། མ་
ལུང་བྱོན་ སྤུན་ གསུམ་ སྒུག་ པའི་ དུས། ། བདུད་ ཀ་ར་ དབང་ ཕྱུག་ ཟེར་ ལེ་
བས། ། ལག་སྟོང་གསུམ་འགུགས་པའི་ཞགས་པ་འཕངས། ། གཡུ་ སྒྲོལ་མ་
བཟུང་གཤོམ་བྱེད་པའི་དུས། ། མཐོ་འཇའ་སྤྲིན་འཚུབ་མོའི་ཀློང་རོལ་ནས། །
མ་མཁའ་འགྲོ་འབུམ་ཚོས་རོལ་ཆ་དཀྲོལ། ། སྐུ་ཉམས་འགྱུར་སྒོར་བྲོ་འཆམ་
པའི་ཚེ། ། བདུད་ཀ་རའི་བློ་ སེམས་ གར་མས་དཀྲུགས། ། ཡིད་བརྟན་པ་
མཛེས་མར་ཆགས་པའི་དུས། ། མ་སྡེ་ལྔས་མཁའ་ནས་དར་ཐག་དཔྱངས། །
དབུས་སངས་རྒྱས་མཁའ་འགྲོའི་ཞིང་ན་གདན། :: ། དུས་ད་ལྟ་ མཁའ་འགྲོའི་
ཞིང་ན་བཞུགས། ། ཡུན་མི་རིང་འཇའ་ཡི་རྟ་ལ་ཆིབས། ། གླིང་དཀར་པོའི་
རྒྱལ་སར་བྱོན་དང་རྟིང་། ། ཤར་སྨུག་སྲས་ནམ་མཁའ་བློ་གྲོས་ཞེས། ། སྔར་
གླིང་སྲས་ལྷ་བུ་བདུད་སྐྱེས་དེ། ། ལས་བཙན་པོས་གླིང་ལ་ཡང་འཁོར་བ། །
སྲས་སྣང་ངུ་འདས་པོའི་རྣམ་སྤྲུལ་གཉིས། ། སྔོ་གཡུ་དང་དོ་ལོ་མཚར་སྡེབ་
ཡོང་། །འཇིག་བུ་དང་བུ་མོ་མཐུན་སྡེབ་ཡོང་། ། ཇི་འུ་ཟིའི་ཇ་ཕུད་ལེན་པའི་
དུས། ། མེད་མེད་ན་མི་འགྲིག་མི་གཉིས་རེད། ། ཇ་བདུད་རྩི་ཤིང་ལོའི་རོ་
བཅུད་དེ། ། འཇིག་མགོ་ནག་མི་ཡུལ་མ་ཁྱབ་ན། ། ལས་བློ་གྲོས་ལུས་ཁམས་མི་
རྒྱས་གསུངས། ། སྒོས་སྟག་གཟིག་ནོར་གྱི་ས་ཆ་ནས། ། སྔར་གཏེར་བླངས་
ནོར་བུ་ཆ་བདུན་དེ། ། གླིང་ལས་དམག་ཇ་ཡུལ་འདྲེན་པའི་དུས། ། ས་ལམ་
འདྲེ་འཇོམས་པའི་རྒྱུ་ཡིན་གསུངས། ། བྱང་ཡོར་ཁམས་ཏིག་ཚེའི་གནས་ཡུལ་
31



ནས། ། མ་སྲིན་མོ་ཁྲོས་པའི་དུག་མཚོ་ནས། ། སྔར་གཏེར་བླངས་མཚོ་གླང་རུ་
རིང་དེ། ། ཡུལ་ལྷ་ཆེན་བྱ་ར་རྒྱལ་པོ་ལ། ། དགོས་མེད་ན་མི་འགྲིག་རྒྱུ་ཞིག་
ཡིན། ། གླང་རུ་རིང་མགུལ་ལ་དར་དཀར་སྒྲོན། ། སྐུ་ལུས་རྟེན་དར་དང་གོས་
ཆེན་རྒྱུན། ། ཞལ་དང་པོ་མཇལ་ལེའི་རྟེན་དུ་ཕུལ། ། སྐུ་སྒྲིབ་སེལ་རབ་གནས་
ཁྲུས་གསོལ་བྱས། །བདུད་བཙོག་སྒྲིབ་ཕོག་པ་ཕར་ལ་སངས། ། ལས་དཀར་
ནག་བཟང་ངན་ཆོད་དང་རྙིང༌། ། ཐུགས་དགོངས་པས་མཐའ་ཡས་འགྲོ་དོན་
དགོངས། ། གླིང་དཀར་པོས་བདུད་སྲིན་བརླག་པའི་དུས། ། འགྲོ་དཀར་སྐྱོང་
ནག་པོའི་ བསྟན་ པ་ བཤིག ། གླིང་ ལྷ་ དམག་ དཔུང་ མགོན་ མཛད་ ཡོང་
གསུངས། ། དོན་དམ་པ་གཏམ་གྱི་རྡོག་ཁ་ལ། ། གླིང་དམག་དཔོན་རེ་རེའི་
མངའ་ཞབས་ལ། ། དམག་ཧྲག་བསྡུས་ཁྲི་དམག་ལྔ་རེ་བསྐོར། ། སྟོབས་འགྲན་
མེད་ལྷ་དམག་ དཀར་པོའི་དམག ། ཕུ་ གངས་རི་བཞིན་དུ་ཉིལ་ལེ་ལེ། །
མདའ་ཆུ་བོ་བཞིན་དུ་འཁྱིལ་ལེ་ལེ། ། དུས་ཟླ་ཕྱེད་ཕན་ལ་མི་འགྱངས་ལེ། །
ཤར་ཨ་ གནམ་རྒྱལ་ སར་འབེབས་དགོས་གསུངས། ། ཡབ་ ལྷ་ཆེན་ཚངས་པ་
དཀར་པོ་ཡི། ། གོང་ལྷ་དམག་དུང་ཕྱུར་བཅོ་བརྒྱད་དེ། ། ཤར་ཇ་ཡུལ་ཟེ་ཚྭའི་
དབུ་མགོར་སྤུངས། ། དམག་གྲབས་གྲ་བསྒྲིགས་ནས་ཟླ་གསུམ་སོང༌། ། བར་
གཉའ་ཆེན་སྐུ་ ལྷ་གེར་འཛོ་ཡི། ། དམག་གཉན་དམག་དགུ་ཁྲི་དགུ་འབུམ་
དེ། །ཤར་ཇ་ཡུལ་ན་ཆེན་ཐང་ལ་སྤུངས། ། དམག་གྲབས་གྲ་བསྒྲིགས་ནས་ཟླ་
གསུམ་སོང་། ། འོག་ཀླུ་རྒྱལ་གཙུག་ན་རིན་ཆེན་གྱི། ། དམག་ཀླུ་དམག་རྒྱ་མཚོ་
ལུད་འདྲ་དེ། ། ཤར་འུ་ཟིའི་ཁ་ཆེཆ་མཚོ་མོར་སྤུངས། ། དམག་ གྲབས་ གྲ་
བསྒྲིགས་ནས་ ཟླ་ གསུམ་ སོང་། ། གཟུགས་ དངོས་ མེད་ བདུད་ ཀྱི་ སྲུང་ མི་
རྣམས། །ལྷ་གཉན་ཀླུས་ཆམ་ལ་འབེབས་སྒང་ཡིན། ། གཟུགས་དངོས་ཡོད་
བདུད་ཀྱིས་ དཔུང་ཚོགས་ རྣམས། ། གླིང་ དཀར་པོའི་ དམག་ གིས་འཇོམས་
དགོས་གསུངས། ། རྒྱུ་དུ་རུ་ཁ་པའི་གདུང་རྒྱུད་ལ། ། ཕོ་ཡ་མེད་ཕུ་ནུ་སྤུན་
གཉིས་ལས། ། ཕོ་ཕུ་བོ་སྦལ་སྐྱེ་ཟེར་ལེ་བས། ། ཁ་ནད་ངན་དུག་རླངས་འཐུལ་



བའི་དུས། ། ཕོ་མི་ཧྲེང་རྐང་ལམ་ཞག་གསུམ་སར། ། དུག་ཁ་རླངས་སྨུག་ལོང་
བཞིན་དུ་འཚུབ། ། མཐུ་སྤྲུལ་པ་མེད་ན་མི་བརྟན་གསུངས། ། དུག་ཁ་རླངས་
ཉི་ཟླར་ཕོག་པའི་དུས། ། མཐོ་ཉི་ཟླས་མི་བརྟན་དཔག་ཚད་ལྷུང༌། ། དུག་ཁ་
རླངས་རི་བོར་ཕོག་པའི་དུས། ། དབུས་ནི་རྒྱལ་ཡིན་ཀྱང་ཕྱེ་མར་གཞོབས། །
དུག་ཁ་རླངས་རྒྱ་མཚོར་ཕོག་པའི་དུས། ། མཐའ་རྒྱ་མཚོ་ཡིན་ཀྱང་སྐམ་ལ་
འདོན། ། བདུད་དེ་དང་དེ་འདྲའི་ཡ་བོ་དེ། ། ཁྱེད་གེ་སར་མིན་པས་མི་འོང་
གསུངས། ། དགྲ་ཤ་པ་ཀ་ར་དབང་ཕྱུག་ཁོས། ། ཇ་འུ་ཡུལ་ཁ་ལོ་སྒྱུར་དང༌
རྟིང༌། ། ད་དེ་བས་འདོད་རྔམས་ཇེ་ཆེར་སོང་། ། བློ་འདོད་པས་མི་བཞག་སྨུག་
པོ་གཅིག ། སྒོས་མི་ཉག་རྟའུ་ཡུལ་དང་གཉིས། ། དེ་མིན་པ་འཇང་གི་ས་ཆ་
ལ། ། བཙན་དམག་དང་འཁྲུག་པ་བསླང་ནས་ཡོང་། ། རྒྱུ་བྱུང་ན་གླིང་དཀར་
དམག་ཁྲོད་ནས། ། དཔའ་ཁས་ལེན་ཆོས་སྐྱོང་བེར་ནག་གཅིག ། བློན་འདན་
སྲས་ གཡུ་ འོད་ འབུམ་ མེ་ གཉིས། ། སྨུག་ རྒྱལ་ སྲས་ ནམ་ མཁའ་ བློ་ གྲོས་
གསུམ། ། འཇང་འཇང་ ཕྲུག་ གཡུ་ ལྷ་ ཐོག་སྒྱུར་བཞི།། མཐའ་ མེ་ ལྷ་དྲག་
བཙན་དཔོན་པོ་ལྔ། ། དཔུང་ གྲ་སྡེབ་བརྫངས་ན་དགྲ་མགོ་ནོན། ། ཡིད་
བསམ་པའི་དོན་ཆེན་གྲུབ་ཡོང་གསུངས། ། ད་དེ་ནས་དཔུང་དམག་ཟླ་བསྡོམ་
བྱས། ། དགྲ་ ཤ་ པ་མ་ལུས་ ཡུ་ མེད་ བཅོས། ། ཤར་ ཇ་ཡུལ་མི་ སྡེ་བདེ་ལ་
བཀོད། ། ཇ་ལོངས་སྤྱོད་ཀུན་ལ་འཛོམ་དགོས་གསུངས། ། མར་ཆུ་ཟླའི་ཚེས་
ཆེན་བཅུ་དགུ་ནས། ། ལམ་གསལ་སྟོན་ལུང་བསྟན་ལན་གསུམ་བྱུང་། ། དེ་
བྱུང་ཡང་ང་རང་ བསམ་ཚུལ་ལ། ། ངེད་གླིང་དཀར་དཔའ་རྟུལ་གསུམ་ཆ་
གཅིག ་ ། ལོ་དགུང་ལོ་མཐོ་བས་དཔུང་ཤེད་ཉམས། ། བདེ་སྐྱིད་པའི་ཉི་མ་རྟ་
རྔ་ཙམ། ། མིག་དབང་པོས་མ་མཐོང་དགྲ་བོའི་ལག ། བློ་འདོད་པ་མེད་ཀྱང་
ཤོར་བ་ན། ། ཕྱོགས་གཅིག་ནས་སྙིང་རྗེའི་ཡུལ་དུ་མཐོང་། ། ཕྱོགས་གཞན་
ནས་ཕྱི་མའི་ངན་འབྲས་བསམ། ། ལྷ་གོང་མའི་ལུང་བསྟན་སྣང་མེད་བཞག །
ཉིན་ཞག་འགྱངས་ཟླ་འགྱངས་བྱས་ལེ་ཡིན། ། དུས་དེ་རིང་རྒྱལ་བློན་འཛོམས་



ས་ལ། ། གོང་ལྟ་ནས་བྱུང་བའི་ལུང་བསྟན་གཅིག ། ང་གེ་ སར་རྒྱལ་པོའི་
བསམ་ཚུལ་གཉིས། ། སྦ་གསང་བ་མེད་ལེ་ཀུན་ལ་ཞུས། ། སྙན་གསན་རྗེས་
ཐུགས་ལ་ ཇི་ལྟར་དགོངས། ། འདུ་ རྒྱལ་ བློན་ ཚོགས་ སར་ གསུངས་ རོགས་
མཛོད། ། མཐོ་རྒྱལ་པོའི་བཀའ་ལ་བློན་པོས་བཀུར། ། བློན་བཟང་པོའི་ཇུས་
དེ་རྒྱལ་པོས་ཉན། ། རེད་བསམ་ནས་གྲོས་ཐག་བཅད་དང་རྟིང་། ། ནང་ང་
ལན་ཁོ་ལན་དགོས་ལེ་མིན། ། བློ་སྔོན་ནས་དྲན་ན་མཁས་པ་ཟེར། ། འགྱོད་ཕྱི་
ནས་གླེང་དུས་གླེན་པ་ཟེར། ། བློ་རིག་པའི་སྒོ་མོ་ད་ནས་ཕྱེ། ། ལས་བྱ་བའི་
བཟང་ངན་བརྟག་ནས་ཤོག ། ཕྱི་ངོ་གནོང་མེད་ལེའི་བློ་ཐག་དེ། ། དུས་ད་ཀོ་
བཅད་ན་ཕྱི་ལེ་མིན། ། གླུ་གོ་ན་རྒྱལ་བློན་ཐུགས་ལ་ཞོག ། ཀླུ་མ་གོ་ཟེར་ན་
འགྲེལ་བ་མེད། །
ད་ཅེས་ཟེར་བའི་མགུར་མ་དེ་ལྟར་བཞེངས་པ་དང་། ཕ་ཆེན་དང་མ་སྲུ་མོ།
སྨན། དཔའ་རྟུལ་དང་བཅས་པའི་དགོངས་པ་ལ། སྐྱེས་བུ་ཆེན་པོར་ལྷ་ཡི་
ལུང་བསྟན་བྱོན་ནས་ཡུན་རིང་སོང་མོད། ད་བར་དུ་གསང་རྒྱ་བསྡམས་ནས་
བཞུགས་པ་དེ་ནི་སྨུག་གུ་དབང་དུ་འདུས་ནས་ཡུན་རིང་མ་སོང་བས། གཅིག་
ནས་བུ་རྟ་ངལ་བ་གསོ་གལ་ཤིན་ཏུ་ཆེ་བར་དགོངས་པ་དང༌། གཉིས་ནས་བྲེལ་
འཚུབ་ངང་རང་དམག་ཇ་ཡུལ་དུ་སྤུངས་ན། སྔར་སོང་དང་མི་འདྲ་ལེ་དཔའ་
ཚུལ་མང་པོའི་སྐུ་སྲོག་ལ་བར་ཆད་ཡོང་ཉེན་ཡོད་པ་དང༌། གསུམ་ནས་ སྡེ་
གཉིས་ཐོད་པ་གཏུགས་པའི་དུས་ཉེས་མེད་མཐའ་འཁོར་གྱི་ཡུལ་མིའི་སྲོག་ལ་
གནོད་འཚེ་ཕོག་པར་དགོངས་བཞེས་མཛད་པ་ཞིག་རེད་འདུག་པས། ལས་
བཟང་པོ་མི་ཐོན་ཐག་ཆོད་རེད། ཡིན་ན་ཡང་ལྷ་གོང་མའི་བཀའ་དང་འགལ་
ནའང་ག་ནས་འགྲིག དེར་བརྟེན་ཆུ་མ་ཤོར་གོང་ནས་ཆུ་ལ་རགས་ཁ་བརྒྱབ་
ཟེར་བའི་དཔེ་ལྟར་རྣོ་བསམ་སྐོར་ནས་འགྲོ་འདུག་གྲོས་ཁ་བཅད། ཕྱི་ངོ་གནོང་
མི་དགོས་པ་ཞིག་དགོས་ཀྱང་ང་རང་རྣམས་ཀྱི་ངོས་ནས་བཤད་ན་འཇིག་རྟེན་ཁ་
ལོ་སྒྱུར་བའི་འཇོན་ཐང་མེད་པས། ལས་འདི་བྱེད་ཀྱི་གྲོས་ཁ་གཅོད་མི་ཐུབ་ཕ་



སྤྱི་དཔོན་བློ་རིག་བཀྲ་བའི་ཐོག་ཟངས་ཁོག་ཀུན་དགའ་ར་བ་ལ་མ་འོངས་གསལ་
བའི་མ་ཡིག་བཅོ་བརྒྱད་ཡོད་པས། ཁོང་གིས་ཅི་གསུང་བཞིན་དུ་ཉན་ན་བྱ་བ་
མི་འཕྱུགས་བསམ་ནས་བློ་གཏད་བཅོལ། མིག་གི་མདའ་མོ་མགྲིན་གཅིག་ཏུ་ཕ་
སྤྱི་དཔོན་གྱི་ཕྱོགས་སུ་འཕངས། སྨྲ་བ་མེད་པར་འཇམ་ཆག་གེར་བཞུགས་པའི་
ཚེ་ན་མཐོ་ནམ་མཁའ་སྤྲིན་གྱི་གཞལ་ཡས་ནས། སྤྲིན་ལང་ལོང་འཁྲིགས་པའི་
ཀློང་རོལ་ནས། གློག་དམར་འཛམ་གླིང་གསལ་ལེ་ཞིག་འཁྱུག་པ་དང་མཉམ་དུ།
ལྷ་ལུང་བྲག་ཕུག་ཏུ་ཁ་དོག་རྣམ་པར་བཀྲ་བའི་འཇའ་ཆེན་ཟུག སྒོ་སྲུང་བས་
ལྷ་ལུང་བྲག་ཕུག་ཏུ་འཇའ་ཟུག་གདའ། ཨ་ མ་ཁྱད་མཚར་མོ་ཟེར་ནས་སྐད་
ལོག་བརྒྱབ། འདུ་ཚོགས་རྒྱལ་བློན་ཐམས་ཅད་སྒོ་ཕྱིར་ཐོན་ནས་གཟིགས་པ་ན།
ལྷ་ལུང་བྲག་ཕུག་ཏུ་ངོ་མ་འཇའ་ཟུག་ནས་ཡོད་པ་མཐོང༌། ཡིན་ན་ཡང་བཟང་
ངན་དབྱེ་བ་མ་ཆོད་ལྟད་མོ་བལྟས་ནས་བཞུགས་པར་གདའོ། །
འི་
། པར། 1:|:ཀྱི་ : ཀ་བྱ ཀ ཀུ་ཀ་
ཀྱི་དད་པ་དང་འཁྲུ་ཤ་ནང་བཀོད་ ཡོ
ཏི ང་ པོ་
ན་ སྦྱང་
:|:
ཀྱ ན་ཆ་འདོགས་ས་དེ་ཀའོ་དབྱིས་ཀྱིས་ལག་
པ་ན། ཏུཏྟཾ། ཤན་ ད་ ན ཀྱི་བྱ་ བ
ག ༡. ཀ་ན་ཁྱོ་ག་ག་ ་ ག་ག་ན་སྐྱོ་
1:| འད ག་ ༡ བa p:|: : རྫོང ་ ། བ ་
99 218 11
༡ ༡ ་
4:|::
ད་ ཀྱི་
ཐུན་
:: 22:
12:ཟློ་བུར་བ་
༩ : ཀ་ཁཚོ



རྒྱུ
་དང་།
ད ད ད ༢ |:ཀག་པ་སུ་བཀར་བ་
ལེའུ་གསུམ་པ། ས་གནས་
བ
གཡུ་སྒྲོལ་འཇའ་ཆིབས་གླིང་ལ་བྱོན། ། ར ཎ
ནེ་ཆུང་ལུག་གུས་མཚམས་སྦྱོར་ཞུས། །
འབྲུག་མོས་སྣེ་ཞུས་སྤྱི་དཔོན་གྱིས། །
། སྤྱི་
གླིང་དམག་ཇ་ཡུལ་འབེབས་དོན་གསུངས། ། :
ལྷ་ལུང་བྲག་ཕུག་ཏུ་མ་སྒྲོལ་མ་སྔོན་མོའི་རྣམ་སྤྲུལ། ནེ་ཆུང་ལུག་གུའི་ཚ་
རུ་དམ་པའི་སྐུ་མཚམས་ལ་བཞུགས་ཡོད་པའི་སྐབས་དེར། ཕོ་བརྒྱ་སེམས་པ་
ཤོར་ལེ། མོ་བརྒྱ་སྙིང་རླུང་ལངས་ལེའི་སྨན་ཆུང་མཛེས་མ་ཞིག་སྐུ་འཇའ་འོད་
སྤུངས་སེ་ཁ་ཐུག་དེ་རུ་བྱུང༌། མཇལ་རྟེན་དར་དཀར་བརྒྱུད་ནས་བུ་མོས་རང་
གི་ལོ་རྒྱུས་རྣམས་ཞུས་པ་དང་། ནེ་ཆུང་ན་རེ། བུ་མོ་ཁྱེད་ལྷ་ཡུལ་ནས་གླིང་
དཀར་དུ་བྱོན་པ་སྐྱེས་བུ་ཆེན་པོས་མ་གཏོགས་གཞན་སུས་ཀྱང་མི་ཤེས། དེ་
རིང་གླིང་གི་རྒྱལ་བློན་རྣམས་ཚོམས་ཆེན་ཀ་བ་སྟོང་ལྡན་གྱི་ནང་དུ་འཛོམས་ནས་
རྒྱལ་དོན་བཀའ་གྲོས་གནང་བཞིན་ཡོད། ངེད་མ་སྨད་གཉིས་རྒྱལ་བློན་ཚོགས་
སར་སོང་ཏེ་འུ་ཟིའི་བདེ་སྡུག་ཞུས་ན་མི་དགའམ་གསུངས་པ་དང༌། གཡུ་ཡི་
སྒྲོལ་མས་གླིང་རྒྱལ་པོའི་ཞལ་རས་ད་ལྟ་རང་མཇལ་རྒྱུ་བྱུང་ན་བསམ་ནས་བསྡད་
ཡོད་ཅེས་ཞུས་པ་ན། ནེ་ཆུང་གིས་ལམ་སྣེ་དྲངས་ཏེ་འདུ་ར་ཚོགས་སར་འཇའ་
འོད་སྤུངས་སེ་བྱོན། གླིང་དཀར་རྒྱལ་བློན་རྣམས་ཀྱི་མིག་ལམ་དུ་མོ་ལོ་བཅུ་
གསུམ་གྱི་སྐུ་ཚད་དང་ལྡན་པ། དཀར་ལ་དམར་གྱིས་རྒྱན་པ། མཛེས་ཤིང་
ཡིད་དུ་རུང་བ། ལྷ་ཡི་སྲས་མོ་མི་ཡུལ་དུ་བྱོན་པ་འདྲ་ཞིག་རིག་པའི་དུས་ཐམས་



ཅད་ཡིད་སྨོན་སྐྱེས། ནེ་ཆུང་གིས་རྒྱལ་པོའི་ཕྱག་བཀོད་ལྟར་གཡུ་ཁྲི་སྔོན་མོའི་
སྟེང་དུ་བཞུགས་སུ་གསོལ། དེ་ནས་རྒྱལ་བློན་རྣམས་ལ་དར་དཀར་ཡུག་རེ་ཕུལ།
གླུ་རྟ་ཅོ་གའི་དྲུག་འགྱུར་ལ་དྲངས་ཏེ་སྲས་མོ་གཡུ་ཡི་སྒྲོལ་ཆུང་ངོ་སྤྲོད་པའི་གླུ་
འདི་ཕུལ་ལོ། ། ། | ད།
1:| གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་དེ་གླུ་ཡི་ལེན་ལུགས་རེད། ། ཀླུ་
ཐེངས་གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་
འདི།། ཤར་གཡུ་ལོ་བཀོད་པའི་ཞིང་ཁམས་ནས། ། གནས་དུང་ལོ་འབར་
བའི་ཁྲི་སྟེང་ནས། ། མ་རྗེ་བཙུན་སྒྲོལ་མ་དཀར་སྔོན་རྣམས། ། རང་འདྲ་དེ་
མཁའ་འགྲོ་འབུམ་གྱིས་བསྐོར། ། ལུས་གྲིབ་མ་བཞིན་དུ་འགྲོགས་ནས་བྱོན། །
མ་ནེ་ཆུང་གླུ་འགོ་འདྲེན་རོགས་མཛོད། ། ས་འདི་དང་ས་ངོ་མ་ཤེས་ན། ། གླིང་
ལྷ་སྡེ་དཀར་པོའི་རྒྱལ་ས་ནས། ། འདུ་ཚོམས་ཆེན་ཀ་བ་སྟོང་ལྡན་ཟེར། ། ནང་
སངས་རྒྱས་སྟོང་དང་རྩ་གཉིས་བཞུགས། ། གླིང་རྒྱལ་བློན་བཀའ་གྲོས་མཛད་
ས་རེད། ། མཐོ་ གསེར་ ཁྲི་ སེར་པོའི་གོང་རོལ་ནས། །བྱ་རྨ་བྱ་ སེར་ཆེན་
གདུགས་འོག་ནས། ། རྗེ་གཟི་བྱིན་གེ་སར་ལྷ་ཡི་དཔོན། ། ཐུགས་འཛུམས་
ནས་ལྷ་དགོངས་ང་ལ་གསོན། ། ཁྲི་དུང་ཁྲི་དཀར་མོའི་གོང་རོལ་ནས། ། སེང་
ཁ་ སྤྲོད་ ནོར་ བུའི་ མར་ གཤམ་ ནས། ། གདོང༌ འབུམ་ པའི་ ལྷ་ སྲས་ སྒྲ་ ལྷ་
གསོན། ། དབུ་གྲལ་རབ་དགུ་བརྒྱའི་གྲལ་འགོ་ནས། ། གུང་ཨ་ལོང་ཅན་གྱི་
གདན་སྟེང་ནས། ། ཕ་སྤྱི་དཔོན་རོང་ཚ་ཁྲ་རྒན་གཙོས། ། གླིང་དཀར་པོའི་ཆ་
ཆེན་མི་བཞི་གསོན། ། ཁྲི་གཡུ་ཁྲི་སྔོན་མོའི་གོང་རོལ་ནས། ། གནས་དུང་ལོ་
འབར་བའི་ཡང་སྟེང་ནས། །ཤར་མདོ་གླིང་རྒྱལ་མོ་ཨ་འབྲུག་གཙོས། ། མ་ཡེ་
ཤེས་མཁའ་འགྲོའི་འཁོར་དང་གཅིག ། ཕོ་གཡེར་ཆེན་དམག་དཔོན་འཁོར་
དང་བཅས། ། ཐུགས་རྣ་བ་མ་གཡེངས་ང་ལ་གསོན། ། གསོན་ཟེར་ནས་དམ་
ཆོས་མ་ཡིན་དེ། ། སྨན་ངོ་སྦྱོར་ལོ་རྒྱུས་ཚིག་གསུམ་གདའ། ། མ་ང་འདྲའི་ང་ངོ་།
མ་ཤེས་ན། ། སྔར་ན་ཆུང་དབང་པོ་ཡར་དར་དུས། ། ཤར་མདོ་ཁམས་རྒྱལ་
37



མོའི་ཞལ་ཏ་བྱས། ། རྒྱུ་མཉམ་ན་བུ་མོ་རྒན་བཞོན་ལ། ། རྒྱུ་མ་མཉམ་བུ་མོ་
དཔོན་གཡོག་ཡིན། །”། མདུན་ངོམས་སའི་དཔོན་མོ་འབྲུག་མོ་ལ། ། རྒྱབ་བློ་
གཏད་བཅོལ་ཡུལ་འབྲུག་མོ་ཡིན། ། ད་དེ་ནས་ལོ་སོང་འབྱུང་བཞི་ཉམས། །
མགོ་དཔྲལ་བའི་གཞུང་མདོར་གཉེར་མ་ཤིག ། མགོ་སྐྲ་སྤུ་ཡིན་ཀྱང་ཁ་མདོག་
འགྱུར། ། ཁ་སོ་དཀར་བུད་དེ་རྐན་ལ་ཐུག ། ལུས་རྐང་པའི་འདེགས་འཇོག་
ཡང་ལྗི་ཤོར། ། ན་རྒས་ནས་ལང་ཚོ་ཉམས་པའི་དུས། ། སྔོ་ལོ་ཚང་རི་རྒྱལ་
གཡོན་ཟུར་གྱི། ། བྲག་ ཤེལ་དཀར་རི་ལ་བློ་གཏད་བཅོལ། ། ཕུག་ལྷ་ལུང་
མཁའ་འགྲོའི་ མཚམས་ ཁུང་ ནང་། །དམ་ ཆོས་ ཀྱི་ ལུང་ རྟོགས་ ཐོབ་ ན།
བསམ། ། ཡིད་ལྟ་སྒོམ་ཆོས་ལ་བརྩོན་པའི་དུས། ། གློ་ཐོག་རྒྱག་མཚམས་ཁུང་
འོད་ཀྱིས་ཁེངས། ། བཀྲ་འཇའ་འོད་སྣ་ལྔའི་ཀློང་རོལ་ནས། ། གོང་ལྷ་ཡི་སྲས་
མོ་འདྲ་ལེ་ཞིག ། ང་ནེ་ཆུང་མདུན་ན་ཐོལ་གྱིས་བྱུང༌། ། གཏམ་གླུ་ལེན་བྱས་
པའི་རྙིང་མ་ལ། ། རྟེན་རྒྱབ་ཀྱི་ཕ་དང་མདུན་གྱི་མ། ། ཤར་རྒྱ་ནག་ཇ་ཡི་ཡུལ་
ནས་བྱས། ། ཤར་འུ་ཟི་རྒྱལ་པོའི་ཚ་མོ་ཟེར།། གཏམ་ཞིབ་མོ་ཞུས་ན་ཨེ་འདྲ་
གདའ། ། ཇ་འུ་ཟི་ཨ་གནམ་རྒྱལ་པོའི་སྲས། ། སྲས་ཆུང་བ་རྣ་གཡུ་ལེགས་པ་ལ།
རྒྱ་མི་ ཆེན་ ཁྲིམས་ ཀྱི་ རྒྱལ་ ས་ནས། ། སྨན་ ཁྲིམས་བདག་སྲས་ མོ་ ཨ་ མན་
མཚོ། ། བག་མནའ་མར་བླངས་པའི་བུ་མོ་ཟེར། ། ཤར་འུ་ཟི་ཇ་ཡི་རྒྱལ་ས་
དེ། ། སྟོབས་མངའ་ཐང་ལོངས་སྤྱོད་ལྷ་དང་མཉམ། ། བདེ་སྐྱིད་པའི་སྐལ་པ་
ཞོ་ལྟར་ཆགས། །ཡུལ་རང་སྡེ་རང་གིས་སྐྱོང་ལེའི་དུས། ། དགུང་ཉི་ཟླའི་འོད།
ཟེར་གཟའ་ཡིས་སྒྲིབ། ། ཤར་འུ་ཟིའི་དྲོ་སྐྱིད་ཤོར་ཐལ་ཟེར། ། མཐའ་རྒྱ་མཚོ་
ཆེན་པོའི་ཕར་མཐའ་ནས། ། བྲག་སྲིན་པོ་ཁྲོས་འདྲའི་ཚུར་མཐའ་ནས། །
འདྲེ་སྲིན་མོ་མིག་དགུ་ཟེར་ལེ་ མས། ། འཁོར་ རང་འདྲི་སུམ་བརྒྱ་དྲུག་ ཅུས་
བསྐོར། ། དམག་མོ་དམག་རྩི་ཤིང་ཡར་འཚར་སྤུངས། ། ཇ་ཁྲོམ་ཐང་གོང་མ་
བཟུང་ཐལ་ཟེར། ། མཐའ་མུན་པ་ནག་པོའི་གླིང་ཆེན་ནས། ། སྦྲུལ་དུག་སྦྲུལ་
མཆེ་བ་ མགོ་ བཞི་བས། ། འཁོར་རང་འདྲ་སུམ་བརྒྱ་དྲུག་ ཅུས་ བསྐོར།།
38



དམག་ཕོ་དམག་སྨུག་ལོང་འཚུབ་འདྲ་སྤུངས། #། ཇ་ཁྲོམ་ཐང་བར་མ་བཟུང་
ཐལ་ཟེར། ། རྒྱུ་དུ་རུ་ཁ་པའི་གདུང་རྒྱུད་དངོས། ། ཕོ་རྒོད་པོ་བཤན་དམར་
ཟེར་ལེ་བས།། བདུད་དགའ་སྲས་ ཀ་ར་དབང༌ ཕྱུག་དང༌། གྲོགས་ ཤག་
བསྒྲིགས་ངན་པ་ཁ་མཐུན་བྱས། ། དམག་གྲ་སྡེབ་བྱ་ནག་རུབ་འདྲ་སྤུངས། །
ཇ་ཁྲོམ་ ཐང་ འོག་མ་བཟུང་ཐལ་ཟེར། ། ཕྱི་ བདུད་དང་སྲིན་པོ་ནང་ རུལ་
བས། ། ངོ་ཁྲེལ་མེད་ཇ་ཐང་བཟུང་དང་རྟིང་། ། འདུག་ཚུགས་མེད་མི་དགེའི་
ལས་ལ་གཞོལ། ། ཟས་མི་ཤ་ཟ་ཞིང་མི་ཁྲག་བཏུང་། ། ཡར་བཞེངས་པའི་སྐུ་
མཁར་རྨང་ནས་བཤིག །ཡུལ་ལྷ་སྲུང་རྣམས་ལ་དམར་མཆོད་ཕུལ། ། དཔེ་
གནམ་ས་ གཉིས་ལ་མི་སྲིད་ལེའི། ། སྡིག་དམར་པོའི་ལས་ལས་གཞོལ་ བའི་
དུས། ། ཡུལ་ལྷ་ཆེན་བྱ་ར་རྒྱལ་པོ་ལ། ། དམེ་མི་གཙང་བདུད་ཀྱི་སྐུ་སྒྲིབ་ཕོག
ཡུལ་ལྷ་ཆེན་རྨོངས་ཤིང་མཁྱེན་པ་ཉམ། ། སྐྱེ་འགྲོ་བའི་མགོ་འདྲེན་ཕར་ལ་
ཞོག ། ལས་བཟང་ངན་དབྱེ་འབྱེད་མི་ཤེས་དུས། ། ཇ་འུ་ཟི་ཡུལ་དུ་མུན་པ་
རུབ། ། ཆེ་མི་ཆེན་རྒྱལ་པོ་མན་ཆོད་ནས། ། ཆུང་མི་ཆུང་བྱིས་པ་མགོ་དམར་
ཡན། ། བདེ་སྐྱིད་པའི་ཉི་མ་མི་མཐོང་ཟེར། ། ཤར་སྨན་ཆུང་གཡུ་ཡི་སྒྲོལ་མ་ཡི།
མཛེས་ལང་ཚོ་རྒྱས་པའི་མཚར་སྡུག་དེ། ། ཁོ་བདུད་རྒྱལ་ཀ་རས་རིག་མ་ཐག་
ཁོང་མོ་ལོ་བཅོ་ལྔར་སོན་པའི་དུས། ། སྐུ་ཕྲ་ལྡེམ་སྐུ་ལུས་དར་གྱིས་རྒྱུན། ། ཁོ་
བདུད་རྒྱལ་བཙུན་མོར་གསོལ་དགོས་ཞེས། ། བཀའ་བཙན་པོ་ཐོག་ལྟར་ཕབ་
པའི་དུས། ། དཀར་དར་དཀར་སེམས་ལ་དྲེག་མ་འཁོར། ། སྐུ་ཕྲ་ལྡེམ་སྨྱུག་མ་
རླུང་བུས་དཀྲུགས། ། ལུས་སེམས་པ་གཉིས་དེ་མི་བདེ་དུས། ། ས་ཁ་སོང་ཚེས་
བཅུའི་ཚོགས་འཁོར་ཉིན། ། སྨན་མཛེས་མ་གཡུ་ཡི་སྒྲོལ་ཆུང་ཁོང་། ། འཁོར་
རང་འདྲ་སྨན་ཆུང་བདུན་གྱིས་བསྐོར། ། ཐུགས་སྤྲོ་གསེང་རྫིང་བུའི་ཁ་རུ་
སོང༌། ། སྐུ་དྭངས་གཙང་ཆབ་ལ་ཞུགས་པའི་དུས། ། མ་ཡུམ་ཆེན་གནམ་ནེ་
དཀར་མོ་ཡིས། ། ལྷ་ཀླུ་གཉན་གསུམ་གྱི་བུ་མོར་སྤྲུལ། ། ཆབ་ཁྲུས་ཀྱི་རྫིང་བུའི་
ཁ་རུ་བྱོན། ། སྨན་གཡུ་སྒྲོལ་དར་དཀར་དྲི་མེད་ལ། ། བདུད་ནག་པོའི་ལྷད་



བཙོག་མ་ཕོག་གོང༌། ། ལྷོ་འཛམ་གླིང་ས་ཡི་ལྟེ་བ་དེ། ། གནས་གཡང་འཁྱིལ་
གླིང་དཀར་རྒྱལ་ས་ལ།། སྨན་གཡུ་སྒྲོལ་མངགས་ན་ཕུགས་འདུན་བཟང་། །
ཡུན་མི་ རིང་ སྤྲུལ་ པའི་ གེ་ སར་ གྱིས། ། ཤར་ ཇ་ ཡུལ་ མུན་ པའི་ གླིང་ ནས་
དྲངས། ། གཡང་ཇ་གཡང་ཀུན་ལ་ཁྱབ་ལེ་མཁྱེན། ། ཤར་སྲས་མོ་གླིང་ལ་བྱོན་
དགོས་ཀྱི། ། ཞལ་དངོས་མཇལ་ བཀའ་ལུང་གནང་བྱུང་ཟེར། ། མ་མཁའ་
འགྲོའི་བཀའ་ལུང་བྱུང་བ་ན། ། བྱ་རྨ་བྱའི་རྣ་བར་དབྱར་རྔའི་སྒྲ། ། གོ་ཐོས་ལེ་
བཞིན་དུ་བུ་མོ་དགའ། ། སྐྱབས་བློ་གཏད་གླིང་ལ་ཞུ་དགོས་བསམ། ། དོན་
གསང་ཆེན་ཡབ་དང་ཡུམ་ལ་ཞུས། ། ཡབ་རྒྱལ་པོས་ཅི་ཡང་མ་གསུང་དུས། །
ཐབས་ཅི་མེད་མ་སྨད་གྲོས་པའི་མཐའ། ། ཡུམ་ ཨ་ མན་མཚོ་མོས་སྤྱན་ཆབ་
བསིལ། ། ཕྱག་མཐེ་མོ་སྦྱར་ནས་སྤྱི་བོར་འཁུར། ། གླིང་ལྷ་སྡེ་ནོར་བུའི་རྒྱལ་ས་
ལ། ། རྗེ་མི་ཆེན་འགྲོ་བའི་ཉི་མ་བཞུགས། ། དགྲ་མ་ཐུབ་བཙན་པོའི་གཉའ་
གནོན་དང་། ། དམའ་སྙེམས་ཆུང་འདྲེན་པའི་ཕ་མ་རེད། ། དཔོན་དེ་འདྲའི་
སྐྱབས་འོག་ཚུད་པས་ན། ། བདུད་སྲིན་པོའི་འཁོར་རྣམས་ཤུལ་མེད་བཅོས། །
ངེད་ཇ་ ཡུལ་ བདེ་བར་འགོད་ངེས་རེད། ། ད་མ་ མོ་ སྡུག་བསྔལ་ འཆི་ བྲལ་
ལས། ། གསོན་དགའ་བྲལ་བྱེད་པ་དགའ་འོ་གསུངས། ། རྒྱུ་བྱུར་བུར་གཏམ་
པའི་ནོར་མཛོད་ནས། ། ནོར་ཚན་གྲངས་མི་གཅིག་བཅུ་གཉིས་བདོགས། །
གླིང་རྒྱལ་བློན་སྐྱབས་བཅོལ་རྟེན་དུ་གནང༌། ། མ་བུ་མོ་གཉིས་པོ་མཉམ་དུ་
འགྲོགས། ། གཡུ་གཞོང་པ་འདྲ་ལེའི་རྫིང་ཁར་བྱོན། ། ཞལ་མཁའ་ལ་གཏད་
ནས་སྨོན་ལམ་བཏབ། ། མ་ལུང་བྱོན་མཁའ་འགྲོ་སྒྲུག་པའི་དུས། ། བདུད་ཀ་
ར་དབང་ཕྱུག་ཟེར་ལེ་བས། ། རྟ་ནག་པོ་རི་བོ་ཙམ་ཞིག་བཞོན། ། ནག་ཡོ་རེ་
ཁ་ཐུག་དེ་རུ་བྱོན། ། ལོག་སྟོང་གསུམ་འགུགས་པའི་ཞགས་པ་འཕངས། །
སྨན་གཡུ་སྒྲོལ་བཟུང་གཤོམ་བྱེད་པའི་དུས། ། མཐོ་ནམ་མཁའ་སྤྲིན་གྱི་གཞལ་
ཡས་ནས། ། ཡུམ་གནམ་ནས་དེ་མར་དར་ཐག་དཔྱངས། ། མ་ཡེ་ཤེས་མཁའ་
འགྲོའི་ཞིང་ན་ གདན། ། ཆོས་དམ་པའི་སྙིང་པོ་གཞན་དོན་དང༌། ། སྲིད་



ཁྲིམས་པས་རང་སྡེ་སྐྱོང་ལུགས་གཉིས། ། དྲིན་ཕ་མའི་སྐུ་དྲིན་འཇལ་ལུགས་
གསུམ། །འཇིག་རྟེན་པའི་ཚུལ་ལུགས་གདམ་ངག་གནང༌། ། དུས་དེ་རིང་
གླིང་དཀར་རྒྱལ་བློན་རྣམས། ། འདུ་ཚོམས་ཆེན་ཀ་བ་སྟོང་ལྡན་ནང་། ། འདུ་
མཉམ་འཛོམས་རྒྱལ་དོན་གྲོས་ལེ་མཁྱེན། ། གླིང་ རྒྱལ་བློན་ཞལ་མཇལ་བྱེད་
དགོས་གསུངས། ། འཇའ་འོད་ལྔ་འཚེར་བའི་རྟ་ལ་བསྐྱོན། ། གླིང་ལྷ་སྡེའི་
རྒྱལ་སར་མངགས་བྱུང་ཟེར། ། ཕ་འཁྲུངས་ཡུལ་འཁྲུངས་ས་ཇ་ནས་བྱས། །
ལས་འཛོམས་ས་འཛོམས་ཡུལ་གླིང་ལ་བྱས། ། སྐྱབས་ཞུ་ཡུལ་གླིང་དཀར་རྒྱལ་
བློན་ལ། ། དོན་བདུད་རྟུལ་ ཇ་གཡང་བཞེངས་རོགས་ཟེར། ། གོང་ཅི་ཞུས་
གཡུ་སྒྲོལ་ཞུ་སྦྱོར་རེད། ། གླུ་གོ་ན་རྒྱལ་བློན་ཐུགས་ལ་ཞོག ། མ་གོ་དེ་གླུ་ལ་
འགྲེལ་བ་མེད།།
མ་དག་ལས
་
ཅེས་ཟེར་བའི་གླུ་དེ་ལྟར་ཕུལ་བ་དང་། སྐུ་རྗེ་སངས་རྒྱས་གེ་སར་གྱིས་ཨཱ།
མ་སྒྲོལ་མ་སྔོན་མོའི་སྤྲུལ་པ། ཤར་འུ་ཟི་ཇ་ཡི་བདག་མོ། སྲས་མོ་གཡུ་ཡི་སྒྲོལ་
ཆུང་མ། གོང་ལྷ་དང་མཁའ་འགྲོའི་ལུང་བསྟན་ལྟར། ངེད་གླིང་ལ་བྱོན་པ་
ཤིན་ཏུ་བཟང་གསུངས་ནས་བསྔགས་བརྗོད་དང་འཚམས་འདྲི་མཛད། སྲས་
མོས་ཀྱང་ཞལ་ཁྱིམ་འཛུམ་གྱིས་ཁེངས་བཞིན་ལྷ་ཕྱག་ཕུལ་བ་དང་རྒྱལ་མོ་སེང་
ལྕམ་འབྲུག་མོས། གཡས་གསེར་ཟངས་ནང་ཆང༌། གཡོན་དངུལ་ཟངས་ནང་
ཇོ། དུང་ཟངས་ནང་ཞོ་དང་འོ་ མ་བཀངས། སྨན་ཆུང་ཞལ་ཏ་མ་ལྔ་ཡིས་
བསྐོར་དྲི་མེད་དར་དཀར་གྱི་སྣེ་ལ་རི་མོ་བཀྲ་ཤིས་རྟགས་བརྒྱད་དང༌། གསེར་
ཉ་ཁ་སྤྲོད་དུ་རྒྱན་པ་ཞིག་སྲས་མོ་གཡུ་ཡི་སྒྲོལ་མའི་སྐུ་མདུན་བཞག ཐ་ལ་དྲུག་
འགྱུར་གྱི་རྟ་ལ་དྲངས་ནས་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། དུས་དེ་
རིང་ལྷ་ཞིག་འབོད་ལ་འདི།། ཤར་གཡུ་ལོ་བཀོད་པའི་ཞིང་ཁམས་ནས། །
གནས་དུང་ལོ་འབར་བའི་གདན་སྟེང་ནས། ། མཐོ་གསེར་ལོ་བརྩེགས་པའི་ཁྲི་
སྟེང་ནས། ། མ་རྗེ་བཙུན་སྒྲོལ་མ་དཀར་སྔོན་རྣམས། ། དུས་དེ་རིང་འབྲུག་



མོའི་གླུ་སྣེ་དྲོངས། །ས་འདི་དང་ས་ངོ་མ་ཤེས་ན། ། ཤར་གླིང་དཀར་ནོར་བུའི་
རྒྱལ་ས་ནས། །འདུ་ཚོམས་ཆེན་ཀ་བ་སྟོང་ལྡན་ཟེར། ། གླིང་རྒྱལ་བློན་བཀའ་
གྲོས་མཛད་ས་རེད། ། སྨན་ང་འདྲ་ང་ངོ་མ་ཤེས་ན། ། ཤར་ནོར་གླིང་གཡང་གི་
ར་བ་ནས། ། བཟང་བཅུ་འཛོམས་ནོར་བུའི་གདན་ས་ནས། ། ཡབ་སྐྱ་ལོའི་
སེང་ལྕམ་འབྲུག་མོ་ཟེར། ། ལྷོ་འཛམ་གླིང་བུ་མོའི་དྭངས་རྩེ་ལ། ། མགོ་དབུ་
ནག་ ཕོ་ མོའི་ མཛེས་ རྒྱུན་ ཡིན། ། མིག་ རིག་ ལེ་ ཙམ་ གྱིས་ ཡིད་ དབང་
འཕྲོགས། ། མ་ཡེ་ཤེས་མཁའ་འགྲོའི་གཙོ་མོ་ཡིན། ། གླིང་ལྷ་སྡེ་དཀར་མོའི་
རྒྱལ་མོ་ཡིན། ། གླུ་འདི་དང་གླུ་ངོ་མ་ཤེས་ན། ། གླུ་འདི་ལ་ཐ་ལ་དྲུག་འགྱུར་
ཟེར། །ས་ ག་ མ་ ཡུལ་ ལ་ མི་ ལེན་དེ། ། དུས་དེ་རིང་ ལེན་དགོས་ དུས་ལ་
བབས། ། གོང་གནམ་ལ་རྩིས་པའི་སྐར་མ་བཟང༌། ། བར་མི་ལ་རྩིས་པའི་ཚེས་
ཆ་བཟོང༌། །འོག་ས་ལ་རྩིས་པའི་དུས་ཚོད་བཟང༌། ། སྐར་ཚེས་དུས་བཟང་
གསུམ་འཛོམས་ པའི་ ཉིན། ། གནས་ བདེ་ མཆོག་ མཁའ་ འགྲོའི་ ཞིང་ ཁམས་
ནས། །ཤར་ཇ་ཡུལ་ནོར་བུའི་གཙུག་རྒྱན་དེ། ། སྨན་མེ་ཏོག་གཡུ་ཡི་སྒྲོལ་ཆུང་
མ། ། འཇའ་སྣེ་ལྔ་འཁྲིགས་པའི་རྟ་ལ་ཆིབས། ། མ་གནམ་ནེའི་བཀའ་བཞིན་
གླིང་ལ་བྱོན། ། དུས་དེ་རིང་རྒྱལ་བློན་ཚོགས་ས་ལ། ། མ་སྒྲོལ་མ་སྔོན་མོའི་གཙོ་
མོ་དེ། ། གླིང་ནེ་ཆུང་ལུག་གུའི་ཚ་རུ་མས། ། སྨན་གཡུ་སྒྲོལ་ལོ་རྒྱུས་ངོ་སྤྲོད་
གནང་། ། གླིང་རྒྱལ་བློན་ཞལ་ནས་འཛུམ་བག་འཚེར། ། བོད་ཇ་དགའ་མི་ཡི་
ཞིང་ཁམས་ལ། ། ཕྱི་ཇ་གཡང་འཛོམས་པའི་རྟེན་འབྲེལ་བསྒྲིགས། ། ལས་དེ་
ལས་དགའ་ལེ་ག་ན་གདའ། ། མ་ནེ་ནེ་གནམ་སྨན་དཀར་པོ་ཁོང་། ། མ་མཁའ་
སྤྱོད་ལྷ་མོའི་གཙོ་མོ་ལ། ། འགྲོ་རིགས་དྲུག་བདེ་ལ་འགོད་མི་རེད། ། མཐའ་མ་
འོངས་བཟང་ངན་ཇི་ཡོང་དེ། ། ཞུ་མི་དགོས་མེ་ལོང་གཟིགས་འདྲ་མཁྱེན། །
ཇ་འུ་ཟིའི་བདག་མོ་གཡུ་སྒྲོལ་ཁྱེད། ། སྡུག་མི་བཟོད་བདུད་བུས་མནར་བའི་
དུས། ། མ་གནམ་ནེས་མགོན་ནས་མཁའ་ཞིང་གདན། ། དུས་དེ་རིང་གླིང་ལ་
མངགས་དོན་དེ། ། ཡུན་མི་རིང་རང་སྡེ་རང་འཁོར་གཅིག ། དྲིན་ཕ་མའི་
42



ཞལ་རས་མཇལ་ལེ་གཉིས། ། གླིང་ལྷ་སྡེས་ཇ་གཡང་འབེབས་དགོས་གསུམ། །
ལས་དེ་ཚོར་དགོངས་ནས་མངགས་ལེ་རེད།། ཤར་ཇ་ཡུལ་ཇ་གཡང་འབྱུང་
ཡུལ་ལ། ། དགུང་སྔོ་བསངས་ནམ་མཁར་སྤྲིན་ནག་འཚུབ། ། མཐོ་ཉི་འོད་
སྤྲིན་པས་བཀབ་ན་ཡང་། ། བར་ཟེར་མ་རླུང་བུས་སྤྲིན་ནག་གཏོར། ། མཁའ་
སྤྲིན་བྲལ་ཉི་འོད་འཚེར་ནས་ཡོང་། ། ཁོ་བདུད་རྒྱལ་ཀ་ར་དབང་ཕྱུག་གིས། །
མཐའ་སྲིན་ པོ་དང་ནི་ནང་རུལ་དང་། ། དཔུང་ ཕྱི་ནང་དགྲ་ སྡེབ་ ཇ་ཡུལ་
རུབ། ། ཡར་བཞེངས་པའི་སྐུ་མཁར་མར་ལ་བཤིགས། ། མར་སྐྱེས་པའི་བུ་རྟ་
མཚོན་ལ་སྦྱར།། བསགས་གསོག་པའི་རྒྱུ་ནོར་དཔུང་པས་འཕྲོགས། ། དཀར་
ཞོ་བཞིན་ ཆགས་ པའི་ ཇ་ ཡུལ་ དེ། ། ཁྲག་དམར་ པོ་ བཞིན་ དུ་ དཀྲུགས་ན་
ཡང་། ། མ་གནམ་ནེ་དཀར་མོའི་ལུང་བསྟན་བཞིན། ། རྗེ་རིགས་ གསུམ་
མགོན་པོའི་སྤྲུལ་པ་དེ། ། གླིང་སེང་ཆེན་ལྷ་ཡི་བླ་མ་ལ། ། སྐྱབས་མ་འཛོལ་ཞུས་
ན་བསམ་དོན་གྲུབ། །ཡུན་མི་རིང་འུ་ཟིའི་རྒྱལ་ས་ལ། ། མར་བཤིགས་པའི་སྐུ་
མཁར་ཡར་བཞེངས་གཅིག ། སྟོང་དགུ་བསད་བུ་རྟ་ཡར་འདྲེན་གཉིས། །
དཔུང་བཙན་འཕྲོགས་རྒྱུ་ནོར་ཚུར་ལེན་གསུམ། ། གླིང་དཀར་པོས་ཇ་གཡང་
ལོན་ལེ་བཞི། ། ཤར་ཇ་ཡུལ་བདེ་ལ་འཁོད་ལེ་ལྔ། ། ཇ་འུ་ཟི་ཡུལ་ལ་མིག་
མཐོང་ཡོང་། ། ཁྱེད་མཁའ་འགྲོའི་རིགས་རྒྱུད་གཡུ་སྒྲོལ་སྨན། ། ཐུགས་བློ་
དོགས་མི་དགོས་དགའ་དགའ་མཛོད། ། ཡུལ་ལྷ་ཆེན་བྱ་ར་རྒྱལ་པོ་ལ། །
བདུད་སྲིན་ པོ་ གཉིས་ ཀྱི་ སྐུ་ གྲིབ་ ཕོག ། དུས་ ད་ ཀོ་ བཟང་ ངན་ མི་ མཁྱེན་
ཡང་། ། མཐའ་བློ་རིག་གསལ་ལེའི་དུས་ཤིག་ཡོང་། ། མེས་རྒྱལ་རབས་བཅུ་
སྐོར་བརྒྱུད་པའི་ཤུལ། ། ཁྲི་གསེར་ཁྲི་གསེར་ཐམ་བཅས་པ་དེ། ། དུས་ད་ཆ་
བཙན་པོས་འཕྲོགས་ན་ཡང༌། ། ཡུན་མི་རིང་རང་རྒྱུ་རང་འཁོར་ཡོང་། ། གླིང་
སེང་ཆེན་ཉི་མའི་འོད་ཟེར་ལས། ། སྨག་མུན་པ་ནག་པོའི་གླིང་དེ་བཅོམས། །
བདུད་སྲིན་པོས་བདག་གིར་བཟུང་བའི་ཡུལ། ། མཐའ་ཇ་ཡུལ་ རང་འཁོར་
རང་བདག་ཡོང༌། ། མཐོ་རྒྱལ་པོ་ཡབ་ཡུམ་མན་ཆོད་ནས། །དམའ་ར་རྫི་ཁམ་



པ་ཡན་ཆོད་བཅས། ། ཞལ་ཁྲ་འཁྱིལ་མཇལ་ལེའི་དུས་ཤིག་ཡོང་། ། ཤར་ཇ་
ཡུལ་ཇ་ཤིང་རྒྱས་པའི་ཡུལ། ། སྔར་གུ་རུས་ཇ་གཏེར་སྦས་ལེ་དེ། ། དུས་ད་ཆ་
འབེབས་སྐལ་གེ་སར་བསྐོས། ། ཇ་གྲོགས་སྣེ་འཁྲིད་མི་གཡུ་སྒྲོལ་བསྐོས། 1:|:། དེ་
མཁོ་ལེ་འཛམ་བུ་གླིང་ལ་མཁོ། ། མཁོ་ཡང་དག་སྒང་པ་བོད་ལ་མཁོ། ། ། ལྷ་བླ་
མ་རྣམས་ལ་ཚོགས་ཇ་དགོས། ། གོང་དཔོན་པོ་རྣམས་ལ་ཁྲིམས་ཇ་དགོས། །
འོག་སྐྱེ་ འགྲོ་ རྣམས་ ལ་ ལས་ ཇ་ དགོས། ། གཡང་ ཡུལ་ གྲུ་ ཀུན་ ལ་ ཁྱབ་ ལེ་
དགོས། ། དཔེ་བཞག་ན་འདྲ་མ་ཨེ་འདྲ་གདའ། ། ལྷ་བླ་མ་ཡུལ་ལ་མི་སྲིད་
དགོས། ། སྲིད་ཚར་ནས་ཆོས་ཀྱི་འཁོར་ལོ་བསྐོར། ། འགྲོ་རིགས་དྲུག་མགོ་
འདྲེན་མ་ཐོན་ན། ། ལྷ་བླ་མ་ཡོད་མེད་ཨ་བ་ཟེར། ། གོང་དཔོན་པོ་ཡུལ་ལ་མི་
སྲིད་དགོས། ། སྲིད་ཚར་ནས་གཞུང་ཤིང་མ་བསྲང་ན། ། གོང་དཔོན་པོ་ཡོད་
མེད་ཨ་བ་ཟེར། ། ཕ་ཁུ་བོ་གཏམ་ར་མི་སྲིད་དགོས། ། སྲིད་ཚར་ནས་གཏམ་
འབྲས་མ་ཐོན་ན། །གཏམ་འདུ་ར་ཚོགས་ལེ་ཨ་བ་ཟེར། ། ཕོ་དཔའ་བོ་གཡུལ་
ལ་མི་སྲིད་དགོས། ། སྲིད་ཚར་ནས་དགྲ་མགོ་མ་ལོན་ན། ། ལུས་འཁོར་གསུམ་
བསྐོར་ལེ་ཨ་བ་ཟེར། ། སྨན་བུ་མོ་ཁྲོམ་ཚོགས་མི་སྲིད་དགོས། ། སྲིད་ཚར་ནས་
བརྒྱ་ཁྲོམ་མ་བཤགས་ན། ། གཡུ་དོ་ལོ་བཏགས་ལེ་ཨ་བ་ཟེར། ། གླིང་གེ་སར་
རིགས་གསུམ་ སྤྲུལ་པ་རེད། ། གླིང་དཔའ་རྟུལ་གྲུབ་ཆེན་སྤྲུལ་པ་རེད། ། འུ་
སྲས་མོ་ མཁའ་ འགྲོའི་ སྤྲུལ་ པ་ རེད། ། ལྷ་ གོང་ མའི་ ལུང༌ བསྟན་ ཐུགས་ ལ་
བཏགས། །ཤར་འུ་ཟི་ཇ་ཡི་ཇ་གཡང་དེ། ། འཇིག་དབུ་ནག་མི་ཡུལ་ཁྱབ་ལེ་
དགོས། ། ནོར་འདོད་དགུ་འཛོམས་པའི་ བཀྲ་ ཤིས་ ཤོག །གཡས་ གསེར་
ཟངས་ནང་ནས་ཆང་འདྲེན་ཡོད། །ཤར་འུ་སྲས་གཡུ་ཡི་སྒྲོལ་ཆུང་མ། ། ཆང་
ཐེངས་གསུམ་མཆོད་དང་དབུ་འཕང་མཐོ། ། མགོ་དབུ་འཕངས་མཐོ་ཞིང་དགྲ་
ལྷ་འཁོར། ། དྲིན་ཕ་མ་མཇལ་ལེའི་རྟེན་འབྲེལ་ཡོད། ། གཡོན་དངུལ་ཟངས་
ནང་ནས་ཇ་འདྲེན་ཡོད། ། ཤར་སྲས་མོ་གཡུ་ཡི་སྒྲོལ་ཆུང་སྨན། ། ཇ་ཐེངས་
གསུམ་མཆོད་དང་དགྲ་མགོ་ནོན། ། ཡུལ་བདེ་སྐྱིད་འཛོམས་པའི་རྟེན་འབྲེལ་
44



ཡོད། ། བར་དུང་ཟངས་ནང་ནས་ཞོ་འདྲེན་ཡོད། ། ཤར་སྲས་མོ་གཡུ་ཡི་སྒྲོལ་
ཆུང་སྨན། ། ཞོ་ཐེངས་གསུམ་མཆོད་དང་ཤ་ལོ་དཀར། ། ལས་ཅི་བསམ་གྲུབ་
པའི་རྟེན་འབྲེལ་ཡོད། ། གླུ་གོ་ན་འདིར་འཛོམས་ཐུགས་ལ་ཞོག ། གླུ་མ་གོ།
ཟེར་ན་འགྲེལ་བ་མེད། །
ཅེས་གླུ་མཇུག་རྫོགས་པ་དང༌། སྲས་མོ་གཡུ་ཡི་སྒྲོལ་མར་ཇ་ཆང་འོ་ཕུད་
ཀྱི་མཆོད་པ་གཟབ་ཅིང་རྒྱས་པ་དྲངས། དེ་ནས་རྒྱལ་བློན་རྣམས་ལ་རིམ་བཞིན་
བཏེགས་ནས་ཐམས་ཅད་དགའ་བདེའི་དཔལ་ལ་རོལ་ནས་བཞུགས་པའི་སྐབས་
དེར། སྲས་མོ་གཡུ་ཡི་སྒྲོལ་མས་ དང་པོ་ སེང་ཆེན་ལྷ་ཡི་བླ་མའི་སྐུ་མདུན་དུ།
དར་དཀར་དམར་ཡུག་རེའི་སྣེ་ལ་དྲུག་དཀར་གཡུ་ཡི་ཕུང་མདུད། དྲུག་དམར་
བྱུ་རུའི་ཕུང་མདུད། ཁྲ་བོ་གཟི་ཡི་ཕུང་མདུད་དང་བཅས་པ་ཕུལ། གཉིས་པ་
རྒྱ་ཡུལ་ནས་ཐོན་པའི་གསེར་དངུལ་ནོར་བུའི་རིགས་ཆས་དང༌། དར་གོས་སྣ་
ཚོགས་འདུག་པ་ལས་སྤྱི་འབུལ་དང་སྒེར་འབུལ་གནང༌། དེ་ནས་གླིང་དཀར་
རྒྱལ་བློན་རྣམས་ལ་གླུ་འདི་ཕུལ་ལོ། །ཚོར་
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། གླུ་འགོ་དེ་ལྷ་དང་བླ་མས་འཚོས། ། གླུ་
སྐེད་དེ་ མ་དང༌ མཁའ་ འགྲོས་ འཚོས། ། གླུ་ མདའ་དེ་ ཆོས་ སྐྱོང་སྲུང་ མས་
འཚོས། །མགོ་སྤྱི་གཙུག་པདྨའི་གདན་སྟེང་ནས། ། དྲིན་རྩ་བའི་ལྷ་དང་བླ་
མས་མཁྱེན། ། ནང་སྙིང་ཁམས་ཆོས་ཀྱི་ཕོ་བྲང་ནས། ། ལྷ་ཆོས་སྐུ་ཀུན་བཟང་
ཡབ་ཡུམ་མཁྱེན། ། ལུས་རང་ལུས་རྒྱལ་བའི་དཀྱིལ་འཁོར་ནས། ། ལྷ་ཞི་ཁྲོ་
དམ་པ་རིགས་བརྒྱད་མཁྱེན། ། གླུ་ལེན་པའི་འགོ་མོ་བཟང་ལེ་དང༌། ། ངག་
འགུགས་པའི་བསམ་དོན་གྲུབ་རོགས་མཛོད། །ས་འདི་དང་ ས་ ངོ་ མ་ ཤེས་
ན། །ཡུལ་ལྷ་སྡེ་ནོར་བུའི་རྒྱལ་ས་ནས། ། ཕྱི་མི་འགྱུར་སེང་འབྲུག་སྟག་རྫོང་
ཟེར། ། ནང་མི་འགྱུར་སངས་རྒྱས་སྟོང་སྐུ་བཞུགས། ། གོང་ཚངས་པའི་མཁར་
དངཁྱད་པར་མེད།། ཁྲི་རིན་ཆེན་གསེར་འོད་འབར་བའི་སྟེང༌། ། རྗེ་གཟི་
45



བྱིན་སེང་ཆེན་རྒྱལ་པོ་བཞུགས། ། ཞལ་མཇལ་ལེ་མི་ཚད་གསུང་ཡང་གོ། ། ཚེ་
སྔོན་མ་ བཏབ་ པའི་ སྨོན་ ལམ་ གྲུབ། ། བར་ གྲལ་ རབ་ དགུ་ བརྒྱ་ གོ་ དགུའི་
སྟེང༌། ། གླིང་སྟག་གཟིག་དཔའ་རྟུལ་ཁ་སྤྲོད་བཞུགས། ། ཞལ་མཇལ་ལེ་མི་
ཚད་དཔའ་ཉམས་མཐོང་། ། སྟོང་དགྲ་བོའི་ཚོགས་ལས་རྒྱལ་ངེས་རེད། །
མདོ་རྒྱལ་མོ་ནེ་ཆུང་མཁའ་འགྲོའི་རྒྱུད། ། ཞལ་མཇལ་ལེ་མི་ཚད་མཛངས་སྤྱོད་
མཐོང་།། སྨོན་བཏབ་ཚད་ཡིད་བཞིན་གྲུབ་ངེས་རེད། ། ཞལ་མཇལ་ནས་
མཇལ་ཡུན་རིང་བར་ཤོག ། དབང་བསོད་ནམས་རི་རྒྱལ་འཕེལ་བར་ཤོག །
ཚེ་སྐུ་ཚེ་ཆུ་བཞིན་རིང་བར་ཤོག ། ལས་ཅི་བསམ་དོན་དུ་སྨིན་པར་ཤོག །
སྨན་ང་འདྲ་ང་ངོ་མ་ཤེས་ན། ། འཇིག་མི་ལུས་འདི་ཡི་གོང་རོལ་ན། ། སྟེང་
གཡུ་ལོ་བཀོད་པའི་ཞིང་ཁམས་ལ། ། མ་སྒྲོལ་མ་སྔོན་མོའི་གཙོ་མོ་ཡིན། ། ད་དེ།
རྗེས་ལས་ དབང༌ བཙན་ པའི་ མཐུས། ། ལུས་ སྐྱེ་ བ་ ཤར་ ཕྱོགས་ ཇ་ ཡུལ་
བླངས། ། ཡུམ་ཨ་མན་མཚོ་མོའི་བུ་མོར་བསྐོས། ། དུས་ད་ལོ་མོ་ལོ་བཅུ་གསུམ་
ལ། ། གནམ་ལོ་འདི་འདས་ན་བཅུ་བཞི་ཡིན། ། ཡབ་ཕ་རྒྱུད་ལྷ་གཡག་ག་པ་ལ།
ཡུམ་མ་རྒྱུད་ལྷ་འདྲེ་ཟིལ་གནོན་ཡིན། ། གནའ་སྔ་མོ་ཇ་ཡུལ་རྒྱལ་ས་དེ། །
གོང་རྒྱལ་པོས་རང་ཡུལ་ཁྲིམས་ཀྱིས་སྐྱོང༌། ། བར་བློན་པོས་ཕྱི་ནང་དོན་ཆེན་
བསྒྲུབ། ། འོག་འབངས་མིས་ཇ་དང་ཞིང་འབྲོག་གཉེར། ། ཕ་ཁུ་བོ་རྣམས་
ཀྱིས་གཏམ་ར་ཚོགས། ། ཕོ་དཔའ་བོ་རྣམས་ཀྱིས་དཔའ་རྩལ་འགྲན། ། མ་ཨ་
སྲུ་རྣམས་ཀྱིས་དར་གོས་ལས། ། ཆུང་ཨ་རྙོག་རྣམས་ཀྱིས་མདའ་ཁ་རྩེད། །
སྨིན་ན་ ཆུང་ བུ་ མོས་ མེ་ ཏོག་ བཏུས། ། ལུས་ སྐྱིད་ པའི་ ཉི་ མ་ དགུང་ ནས་
འཕྲོས། ། ཁ་ལོངས་སྤྱོད་བདེ་སྐྱིད་ལྷ་དང་མཉམ། ། སྐྱིད་བདེ་བ་ཀུན་ལ་
འཛོམས་པའི་དུས། ། མཐའ་མུན་པ་ནག་པོའི་གླིང་ཆེན་ནས། ། སྲིན་ཕོ་མོའི་
ལས་དམག་ཇ་ཡུལ་སྤུངས། ། སྒོས་ནང་རུལ་བ་དང་ཕྱི་ནང་འབྲེལ། །ཤར་ཇ་
ཡུལ་དབང་སྒྱུར་བྱས་དང་རྟིང༌། ། བདེ་སྐྱིད་པའི་ཉི་མ་ཕར་ལ་ཡལ། ། སྡུག་
སྨག་གི་མུན་པ་ཚུར་ལ་རུབ། །སྤངས་དྲི་བཟང་མེ་ཏོག་སད་ཀྱིས་བཅོམས། །



ལོ་ཆུ་ཞིང་ལྗང་པ་སེར་བས་བརྡུང་། ། མར་སྐྱེས་པའི་བུ་རྟ་ཤ་པས་བསད། །
བུ་རྟ་བསད་ཁྲག་གིས་རྒྱ་མཚོ་བསྐྱིལ། ། དམར་ཁྲག་འཇའ་མཁའ་ལ་ཟུག་པའི་
དུས། ། ལྷ་བརྒྱ་སྦྱིན་ཡིན་ཀྱང་ཐུགས་སེམས་འཁྲུག་། མ་གནམ་ནེ་དཀར་མོས་
སྤྱན་ཆབ་བསིལ། ། དགྲ་བདུད་སྲིན་རྨེག་མེད་བཅོས་མི་གཅིག ། ཇ་བདུད་
རྩིའི་གཏེར་ ཁ་ འབེབས་ མི་ གཉིས། ། ཤར་ འུ་ ཡུལ་ བདེ་ སྐྱིད་ ཡར་ འདྲེན་
གསུམ། ། རྗེ་འགྲོ་མགོན་སེང་ཆེན་རྒྱལ་པོ་དང་། ། གླིང་དཔའ་རྟུལ་མིན་པས་
མི་འོང་ མཁྱེན། ། ང་གཡུ་སྒྲོལ་ ཤ་ཟན་ཁ་ནས་བསྐྱབས། ། གནས་དག་པ་
མཁའ་འགྲོའི་ཞིང་ན་གདན། ། དུས་དེ་རིང་སྤྲུལ་པའི་འཇའ་ལ་ཆིབས། །
གླིང་དཀར་པོའི་ རྒྱལ་ སར་བྱོན་ནས་ནི། ། ཇ་འུ་ ཡུལ་ བདེ་ སྡུག་ ཞུས་ཤོག་
གསུངས།། དེ་གསུངས་ལེ་བཞིན་དུ་བུ་མོ་ང་། ། གླིང་དཀར་པོའི་རྒྱལ་སར་
འོང་ལེ་ཡིན། ། སྐྱབས་ཞུ་རྟེན་མེད་ན་ཁྲིམས་དང་འགལ། ། གོང་རྒྱལ་བློན་
དབུས་ཕུལ་ཞུ་རྟེན་རྣམས། ། རྟགས་རྟེན་འབྲེལ་ཨ་མན་མཚོ་མོས་བསྒྲིགས། །
རྒྱུ་འབུལ་བ་ཆུང་ཡང་འུ་འབངས་ཀྱི། ། ལྷད་རྟ་རྔ་མེད་ལེའི་ སེམས་མཚོན་
ཡིན། ། གླིང་རྒྱལ་བློན་རྣམས་ཀྱིས་འབུལ་བ་བཞེས། ། དོན་ལྷ་དམག་དཀར་
པོའི་དཔུང་ཆེན་དེ། ། ཤར་ཇ་ཡུལ་འུ་ཟིར་སྤུངས་ནས་ནི། ། བདུད་ཤ་ཟན་མ་
ལུས་ཡུ་མེད་བཅོས། ། དྲིན་ཡབ་ཡུམ་རྒྱལ་བློན་དཔོན་འབངས་རྣམས། ། ཞལ་
མྱུར་དུ་མཇལ་ལེའི་བཀྲ་ཤིས་སྩོལ། ། ཇ་འུ་ཟིའི་ཇ་ཕུད་ལེན་པའི་དུས། ། ལམ་
གྲོགས་སྣེ་བུ་མོ་ང་ཡིས་ཞུ། ། ལྷོ་འཛམ་བུ་གླིང་གི་ས་ཆ་ལ། ། ཇ་འུ་ཟིའི་ཆར་
འབེབས་གླིང་པས་མཛོད། ། གླུ་མཐོལ་ བ་ སོང་ན་བཟོད་པ་བཞེས། ། ངག་
འཆལ་བ་བྱུང་ན་མཐོལ་ལོ་བཤགས། ། 2 བ
ཞེས་གླུ་དེ་ལྟར་ཕུལ་བ་དང་། ཕ་སྤྱི་དཔོན་ཡིན་ཀྱང་ཐུགས་ སེམསས་
འགུལ། སྤྱན་གཡས་པར་གསེར་གྱི་ཀ་བ་བསླང་། སྤྱན་གཡོན་མར་དངུལ་གྱི་
ཀ་བ་བསླངས། ཡར་གཉེར་བཅོ་བརྒྱད་ཡར་ལ་གཉེར། མར་གཉེར་བཅུ་དགུ་
མར་ལ་གཉེར། སྨ་ར་གཡས་བྱུག་གཡོན་བྱུག་ལན་གསུམ་མཛད། དེ་ནས་དལ་
47



བ་རིང་མོའི་རྟ་ལ་དྲངས་ཏེ་གླུ་འདི་བཞེངས་སོ། ། ། :2:་རྒྱུ་
གླུ་ཨ་ལ་ཐ་ལ་ཐ་ལ་རེད།ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ལྷ་རིང་ནས་མི་འབོད་ཉེ་ནས་འབོད། ། ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །
ཐུགས་མཁྱེན་གཟིགས་ཕ་རྒན་གྲོགས་ལ་བྱོན། ། གླུ་ལེན་པའི་འགོ་མོ་འདྲེན་
རོགས་མཛོད། ། ངག་འགུགས་པའི་བསམ་དོན་གྲུབ་རོགས་མཛོད། ། ས་འདི་
དང་ས་ངོ་མ་ཤེས་ན། ། གླིང་ལྷ་སྡེ་དཀར་མོའི་རྒྱལ་ས་ནས། ། འདུ་ཚོམས་ཆེན་
ཀ་བ་ སྟོང་ལྡན་ཟེར། ། གནའ་སྔ་མོ་འདུ་ར་ཚོགས་པའི་དུས། ། གླིང་སྟག་
གཟིག་དཔའ་རྟུལ་སུམ་ཅུ་འཛོམས། ། དུས་ད་ཀོ་འདུ་ར་ཚོགས་པའི་དུས། །
གླིང་རྒྱ་སྟག་དཔའ་རྒོད་བརྒྱད་ཅུ་འཛོམས། ། རྗེ་གེ་སར་དབུ་འཕང་མཐོ་བའི་
དུས། ། དམག་བུ་རྟའི་སྟོབས་འབྱོར་སྔར་ལས་རྒྱས། ། སྨན་ཇ་མ་ཡིན་ཀྱང་
ལས་ཀྱིས་འཁོར། ། ལས་དགའ་ལེ་ཡག་ལེ་གཉིས་ཀ་རེད། ། ང་ཕ་རྒན་ཕ་ངོ་མ་
ཤེས་ནི། ། ཕུ་ཁྲ་སྟོད་ནམ་མཁའི་ལངས་ས་ནས། ། མདའ་ཁྲ་སྨད་མུན་པ་རུབ་
ས་ནས། ། ཁྲ་དར་མས་ཀི་ཀི་ཟེར་ས་ནས། ། ཁྲ་རྒད་པོས་གཤོག་གུར་ཕུབ་ས་
ནས། ། ཕ་སྤྱི་དཔོན་རོང་ཚ་ཁྲ་རྒན་ཟེར། ། ང་སྤྱི་དཔོན་ཀུན་དགའ་ར་བ་
ལ། ། དུས་མ་འོངས་གསལ་ལེའི་ལྷ་ཡིག་བཞུགས། །ལས་མ་འོངས་བཟང་
ངན་འཁྲིགས་སེ་གསལ། ། ལས་སྤྱི་དོན་མ་གཏོགས་སྒེར་དོན་མེད། ། མ་རོང་
ནས་ཆས་པས་རོང་ཚ་ཟེར། ། མཁར་ཁྲ་རྫོང་བཟུང་བས་ཁྲ་རྒན་ཟེར། ། ལོ་
འདི་ སོང་ མི་ ལོ་ དགུ་ བརྒྱ་ ཡིན། ། སྐྲ་ མིག་ སྤུ་ ཐམས་ ཅད་ དཀར་ དཀར་
ཆགས། ། མགོ་དཔྲལ་བ་གཉེར་མས་གང་ན་ཡང་། ། རྒས་བསམ་ལེ་སེམས་ཀྱི་
ཟུར་ན་མེད། ། ནང་ཤེས་པ་མ་འཐིབས་བློ་རིག་གསལ། ། ལུས་སྒྲོམ་གཞི་མ་
ཞིག་ལྷུ་ལག་ཚང་། ། གཞིས་འདུག་ན་བཞུགས་ཁྲི་ནོན་ལེ་དང༌། ། བྱེས་སོང་ན།
དོན་གོ་ཆོད་མི་ཡིན། ། རྗེ་སེང་ཆེན་འགྲོ་དོན་མ་རྫོགས་བར། ། ང་སྤྱི་དཔོན་
ལུས་ལ་ ཉམས་ ཆག་ མེད། ། ངེད་ འདིར་ འཛོམས་ གླིང་ དཀར་ རྒྱལ་ བློན་



རྣམས། ། ཡུལ་འཁྲུངས་ས་འཁྲུངས་ཡུལ་མི་གཅིག་ཀྱང༌།། ལས་ལམ་འགྲོ་
མཐུན་པས་ གནས་འདིར་འཛོམས། ། དོན་ མ་ ཐུབ་ དགྲ་ བོ་ ཆམ་ འབེབས་
དང༌། ། འགྲོ་རིགས་དྲུག་བདེ་བར་འགོད་རྒྱུ་རེད། ། ཁོ་བདུད་ཕྲུག་ཀ་ར་
དབང་ཕྱུག་གི། ། གཉའ་སྟག་པ་གླིང་པས་མ་བཅག་ན། ། བདུད་སྲིན་པོས་
འཛམ་གླིང་ཁ་ལོ་སྒྱུར། ། འགྲོ་རིགས་དྲུག་ བདེ་ སྐྱིད་ ག་ནས་ འཛོམས། །།
གཡང་ཇ་ཡི་གཏེར་ཁ་ག་ནས་ལོན། ། གཡང་ཇ་གཡང་གཏེར་ཁ་མ་ལོན་ན། །
སྟོད་རྒྱ་གར་རྒྱལ་པོར་ཆོས་ཇ་མེད། ། སྨད་རྒྱ་ནག་རྒྱ་པོར་ཁྲིམས་ཇ་མེད། །
བར་སྟག་ གཟིག་རྒྱལ་པོར་ནོར་ཇ་མེད། ། བྱང༌ ཤང་པ་ རྒྱལ་པོར། མཆོད་ཇ་
མེད། ། བོད་ཁ་བ་ཅན་པར་ལས་ཇ་མེད། ། ཇ་བདུད་རྩི་མེད་ན་འགྲིག་ཐབས་
མེད། ། དེ་ཡིན་ན་དགོས་འདོད་ཇ་དང་གཅིག ། སྒོས་ཇ་ཡུལ་འབངས་ཀྱི་
དོན་དང་གཉིས། ། བདུད་ལམ་འདྲེ་འཇོམས་པའི་ནོར་བུ་དང་། །ཡུལ་ལྷ་
ཆེན་མཁོ་ ལེའི་ མཚོ་ གླང༌ བདོགས། ། ལྷ་ གོང་ མའི་ བཀའ་ བཀོད་ དེ་ དང་
བསྟུན། །དཔོན་དམག་དཔོན་རེ་རེའི་མངའ་ཞབས་ལ། ། དམག་ཧྲག་བསྡུས་
ཁྲི་དམག་ལྔ་རེ་བསྐོར། །ཤར་བྱ་སྐྱག་དཀར་པོའི་ལ་མགོ་བརྒྱུད། །གཟའ་
སྐར་མ་འཕྲོད་སྦྱོར་བཟང་དང་བསྟུན།། གླིང་སྟོབས་ཆེན་ལྷ་དམག་དཀར་
པོའི་དམག ། དགུང་གཡུ་འབྲུག་བཞིན་དུ་འགྱིངས་སེ་འགྱིངས། ། ལྷོ་ན་བུན་
བཞིན་དུ་འཚུབ་སེ་འཚུབ། ། གངས་རི་བོ་བཞིན་དུ་ཉིལ་ལེ་ལེ། ། མཐའ་རྒྱུ་
མཚོ་བཞིན་དུ་འཁྱིལ་ལེ་ལེ། ། ཤར་ཇ་ཡུལ་ རྒྱལ་ སར་སྤུངས་ནས་ནི། །ལྷ་
དམག་གི་ རྒྱལ་པོ་གེ་སར་དང༌། ། བདུད་ནག་པོའི་རྒྱལ་པོ་ཀ་ར་གཉིས། །
དབང་མཐུ་རྩལ་སུ་ཆེ་བསྡུར་རྒྱུ་རེད། ། རྟ་ལྷ་རྟ་རྐྱང་རྒོད་འཕེལ་པོ་དང༌། །
རྟ་བདུད་རྟ་ཤ་ཟན་ནག་པོ་གཉིས་། ། རྒྱུག་བང་རྩལ་སུ་ཆེ་བསྡུར་རྒྱུ་རེད། །
གླིང་དཀར་པོའི་ཁྲ་གླག་སྤྱང་གསུམ་དང་། ། ཕོ་འབུམ་ཐུབ་ཐོགས་པའི་བདུད་
གསུམ་དེ། ། གཡེར་རྒོད་ཞན་དཔའ་ཁ་བསྡུར་རྒྱུ་རེད། ། བྱང་ཡར་ཁམས་ཨ་
སྟག་ཀླུ་མོ་དང༌། ། མཐའ་སྲིན་མོ་དམ་སྲི་མིག་དགུ་གཉིས། ། མོ་དཔའ་མོ་སུ་
49



ཡིན་བསྡུར་རྒྱུ་རེད། ། གླིང་དཀར་པོའི་མི་ཚེ་དམག་ལ་བསྐོས། ། ལས་སྡིག་པ་
ཤེས་ཀྱང་གཡོལ་ཐབས་མེད། ། ལས་ཕལ་ཆེ་སྐྱེ་འགྲོའི་དོན་དུ་རེད། ། ངེད་
རྒྱལ་བློན་བློ་ཁ་ གཅིག་ལ་སྒྲིལ། ། འགྲོ་རིགས་གནོད་བདུད་དང་མཐུ་རྩལ་
འགྲན། ། སྨན་གཡུ་སྒྲོལ་འདུན་མ་དང་དུ་བླངས། ། ཤར་འུ་འབངས་མི་ཟན་
ཁ་ནས་སྐྱོབ། ། ཇ་འུ་ཟིའི་གཏེར་ཁ་འབེབས་རྒྱུ་རེད། ། གླུ་གོ་ན་རྒྱལ་བློན།
ཐུགས་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
ཅེས་ཟེར་བའི་གླུ་དེ་ལྟར་ཕུལ་བ་དང༌། འཇང་ཕྲུག་གཡུ་ལྷ་ཐོག་སྒྱུར་
དང་སྨུག་སྲས་ནམ་མཁའ་བློ་གྲོས་གཉིས་ཀྱི་བློ་ལ་བབ་པོ་བྱུང་ནས་ཞལ་ ཕར་
གཟིགས་ཚུར་གཟིགས་ལན་རེ་མཛད། དེ་ནས་ཕ་སྤྱི་དཔོན་གྱིས་གསུངས་པ་ལ་
མངོན་པར་བསྟོད། འཇང་གཡུ་ལྷས་གླུ་ཞིག་ལེན་དགོས་སྙམ་པའི་སྐབས་དེར་
སྨུག་པོ་འཇང་གི་ས་ཆ་ནས་རྨི་ལིའི་དཔོན་པོ་དྲག་བཙན་དང་རྟའུ་ཤེས་རབ་
གྲགས་པ། རྨ་ཉི་རྫོང་དཔོན་པོ་ལྷ་ཀླུ་བསམ་གྲུབ་ཕེབས་གདའ་ཟེར་བའི་སྙན་
སེང་ཞུ་འབྱོར་བྱུང༌། ཚོགས་བཞུགས་རྣམས་ཀྱི་ཐུགས་ལ་མི་ལེགས་པའི་གནས་
ཚུལ་བྱུང་བ་ལམ་ཙམ་ཤེས་ནས་ངར་མ་རྣམས་ཀྱིས་དཔུང་ལག་བརྗེས། ཞི་བ་
རྣམས་ཀྱིས་ བློ་ སྒོ་ བཀྲམས་ ནས་ ཟིང་ ཡོམ་ ཡོམ་ གྱི་ ངང་ དེར་ བཞུགས་ པར་
གདའོ། །
ཉི
ན་
པ
:: ཡོངས་ཀྱི་ན་བ
འི་སྐུ།
༢
99%
སྐྱེ་
་
་
:
་
་ :|:ཀྱི
ང་ལོ་



༡ ཀུ་དེ་ ད་ ། །ཅས་པ་ ་་་་་་་་་་་་་་་་་ ༧/ བོད་
པའི་དེ་ཁོ་ཚོ་
1:|:/zགས་པ་རྒྱབས་ནས་འདུག་་ ལེའུ་བཞི་པ།
དུས་
༡༡ ༡༠gཏེ་འཚོ་ད་ཏི །11ས་ཅན་དང་ཚོད་ ༦
? 9 ཤེས་རབ་གྲགས་པས་འཇང་ས་ལ། ་རྒྱཤོཎ་།(
༡ age/
བྱུར་ཉེས་བྱུང་ཚུལ་གླིང་ལ་ཞུས།
བར་
༢ཀྱི་ཚོད་ལཚ་
བྱ
འདན་མས་གླིངརྗེའི་བཀའ་བཀོད་བཞིན་ཏེ། ལྷ་
འདན མས་ལངཇིའི་བཀའ་བཀོད་བཞིན།
བ་ཡོས 2 y) ཡོ་
| 21
ལྷ་དམག་དགྲ་བྱོན་དམག་བཀོད་མཛད། རྒྱུ་
དུས་དེ་ཡི་ཚེ་ན་རྟའུ་ཤེས་རབ་གྲགས་པས་རྒྱལ་པོའི་སྐུ་མདུན་དུ་ཕྱག་
གསུམ་ཕུལ་ཐོན་པ་དང༌། འཇང་ཡུལ་དུ་བྱུར་ཉེས་བྱུང་ཚུལ་གྱི་ཀླུ་འདི་ཕུལ་
ཀླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མགོ་སྤྱི་ གཙུག་ པདྨའི་ གདན་ སྟེང་ ནས། ། ལྷ་ ཆོས་ སྐུ་ ལོངས་ སྐུ་ སྤྲུལ་ སྐུ་
གསུམ། །བྱིན་རླབས་པ་ཅན་གྱི་ལྷ་གསུམ་མཁྱེན། ། ཐུགས་མཁྱེན་གཟིགས་ཨ་
ཕོའི་གླུ་འགོ་དྲོངས། ། ཤར་གངས་ལྷ་དཀར་པོའི་དབུ་རྩེ་ནས། ། རོང་གངས་
བཙན་གངས་ལྷ་དཀར་པོས་མཁྱེན། ། ཐུགས་མཁྱེན་གཟིགས་ཨ་ཕོའི་གླུ་སྐད་
དྲོངས། ། ཡུལ་སྨུག་པོ་འཇང་གི་ས་ཆ་ནས། ། ཡུལ་ལྷ་ཆེན་ཡུལ་ལྷ་དཀར་པོས་
མཁྱེན། ། ཐུགས་མཁྱེན་གཟིགས་ཨ་ཕོའི་གླུ་མདའ་དྲོངས། ། ལྷ་དེ་འདྲ་ཡན་
ལ་ཡིར་འབོད་མེད། །ས་འདི་དང་ས་ངོ་མ་ཤེས་ན། །ས་འདི་ལ་སྟག་ཐང་ཕྱི་
མོ་ཟེར། ། མཁར་འདི་ལ་ཕོ་བྲང་སྟག་རྩེ་ཟེར། ། རྫོགས་སངས་རྒྱས་སྟོང་དང་
རྩ་གཉིས་འཁོར། ། གླིང་རྒྱལ་བློན་འདུ་ར་ཚོགས་ས་རེད། ། དུས་དེ་རིང་རྒྱལ་
51



བློན་འཚོགས་ས་ལ། ། ང་རྟའུ་ཤེས་རབ་གྲགས་པ་ལ། ། བཀྲ་ཤིས་ལེའི་གཏམ་
བཟང་ཞུ་རྒྱུ་མེད། ། གླིང་རྒྱལ་བློན་དགོངས་པ་མ་འཚོམས་རོགས། ། ཤར་མི་
ཉག་རྟའུ་མྱང་ཚོ་གསུམ། ། གླིང་ལྷ་སྡེའི་མངའ་ཞབས་བཙུད་དང་ཚུན། །
ལས་རྒྱལ་ཁམས་བསྐོར་ནས་དམག་ལ་ཞུགས། ། ཕྱི་སྟོབས་ཆེན་དགྲ་དང་ལན་
མང་འཐབ། ། དཔའ་རྟགས་མ་ཤོར་བསམ་ཞེ་ལ་མེད། ། ཐ་མ་མཐར་དཔའ་
བོ་འདྲ་འདྲ་ཡིན། ། དུས་ད་ལོའི་བྱུར་གྱི་རྩ་བ་ལ། –། ཤར་འུ་ཟི་ཇ་ཡི་རྒྱལ་ས་
ལ། ། མཐའ་མུན་པའི་གླིང་ནས་འོང་ལེ་བ། ། དགྲུ་ཤུ་པ་འབུམ་ཐུབ་ཟེར་ལེ་
ཁོས། ། བདུད་དུ་སྲིན་དམག་གི་མགོ་མོ་དྲངས། ། དམག་ཁྲི་དམག་བཅོ་ལྔ་
མཁའ་ནས་བསྐོར། །དགུང་སྔོ་བསངས་ནམ་མཁའ་འཕུར་གྲུས་ཁེངས། །རྒྱུ་
ལྕགས་དང་ཟངས་དང་རྫས་དང་གསུམ། ། སྦྱོར་བསྡེབས་བཟོས་འབར་རྫས་
འཇང་ལ་འཕངས། ། དམའ་ས་གཞི་ཁ་གཏིང་མགོ་མཇུག་སྒྱུར། ། སྲ་བྲག་རྡོ་
ཡིན་ཀྱང་ཐལ་བར་བཏང༌། ། ནགས་སྟུག་པོ་ཡིན་ཀྱང་མེ་ལ་གཞོབས། ། མར་
སྐྱེས་པའི་བུ་རྟ་ཁྲག་ལ་སྦྱར། ། འཇང་ཁུ་ཡུག་སྡེ་དང་གཡུ་བློན་སྡེ། ། འཇང་
དུག་སྡེ་ ཤོག་ཆེན་ཚོ་ པ་ གསུམ། ། ཆ་ གསུམ་ གཅིག་ མ་ གཏོགས་ བལྟ་ བཟོ་
མེད། །འཇང་དམག་གིས་མི་འཐབ་མ་རེད་དེ། ། མཐོ་གནམ་ས་ཐུག་པས་
འགྲན་རེ་བྲལ། ། ཉི་སྐར་ཆེན་ཉི་མའི་འོད་མདངས་དང༌། ། སྲིབ་སྐར་ཆུང་
མཚན་མོའི་འོད་ཟེར་ཐུག ། གསེར་རིན་ཆེན་ནོར་བུའི་འོད་མདངས་དང༌། །
ཕོ་ར་གན་སེར་པོའི་འོད་ཟེར་ཐུག ། དགུང་མཁའ་ནས་བབས་པའི་སེར་རྒོད་
དང༌། ། དམའ་ས་ལ་སྐྱེས་པའི་ལྗང་པ་ཐུག ། ལག་མཛུབ་མོས་གནམ་ས་མི་
ཕུག་དཔེ། ། དུས་ད་ལོ་སྨུག་པོ་འཇང་ལ་བྱུང་། ། སྒོས་སྨུག་གུའི་ཡུལ་དུ་བྱུང་
ལེ་ཐོས། ། སྟོང་དགྲ་བོའི་ཡ་བོ་མི་ཆོག་དུས། ། ཡུན་མི་རིང་འཇང་གི་ས་ཆ་
དེ། །བདུད་སྲིན་པོའི་ལག་ཏུ་ཤོར་ངོ་མཐོང་། ། དེ་མཐོང་ནས་ང་རང་བློན་
གསུམ་གྲོས། ། ཟས་གཉིད་དང་བྲལ་ནས་ལམ་དུ་ཞུགས། ། གོང་མི་ཕོ་ཁྲག་དྲི་
འཚུབས་སེ་འཚུབས། ། འོག་འདོ་བ་རྔུལ་ཆུ་ཁྲུམ་སེ་ཁྲུམ། ། གླིང་རྒྱལ་པོའི་
52



གམ་དུ་བཅར་ལེ་ཡིན། ། འཇང་སྨུག་པོའི་དཔོན་པོ་གཡུ་ཁྲབ་ཁོང་། ། ནང་ཉི་
མ་སང་གི་མགོ་འཇུག་ལ། ། གླིང་དཀར་པོའི་རྒྱལ་སར་ཕེབས་རྒྱུ་ཡིན། ། ངེད་
འཇང་གྱེས་གནས་ཚུལ་ཇི་བྱུང་རྣམས། ། དཔོན་ཁོང་གིས་སྙན་ཞུ་གནང་ངེས་
རེད། ། ད་དེ་ནས་གསོན་དང་རྒྱལ་བློན་རྣམས། ། མཐའི་བདུད་བློན་ཟི་ར་
འབུམ་ཐུབ་ཁོས། ། ཁ་དཔའ་གཏམ་བརྒྱ་བཤད་སྟོང་བཤད་ལ། ། ཕོ་ངར་
ཉམས་སྟག་ངར་གཟིག་ངར་རེད། ། སྟོབས་གླང་ཆེན་འགྱིང་ཚོད་མ་བཟུང་
ན། ། གླང་ཟལ་པོས་རང་སྲོག་གཅོད་ཡོང་ཟེར། ། སྟག་རྒྱ་ སྟག་རང་ཚོད་མ་
བཟུང་ན། །ཁྱི་ དྭ་ལིས་ འཛུམ་དྲུག་བཙབ་ཡོང་ཟེར། ། འཇང༌ སྨུག་ ཕྲུག་
འདུག་ཚོད་མ་བཟུང་ན། ། མགོ་རྨོག་འཕྲུ་སྲིན་པོས་ལེན་ཡོང་ཟེར། ། གླིང་ཇོ་
རུས་མཐོ་ཚོད་མ་བཟུང་ན། ། གླིང་རྒྱལ་ས་ཀ་རས་འདུས་ཡོང་ཟེར། ། དཔའ་
ངར་སྒྲ་འབྲུག་ སྒྲ་ལྡིར་ལྡིར་ རེད། ། མདེལ་འབར་རྫས་ གློག་ དམར་འཁྱུག་
འཁྱུག་རེད། ། དཔའ་དྲུག་ལ་ང་རྒོང་ཁོ་རྒོད་རེད།། མཐུ་སྤྲུལ་པ་དངོས་ཡོད་
དངོས་མེད་རེད། ། མཁའ་འཕུར་གྲུ་བྱ་ཆེན་ལྡིང་ལྡིང་རེད། ། གླིང་ཕྱོགས་
བཞིའི་དཔུང་ཆེན་མ་སྤུངས་ན། ། འཇང༌ཡུལ་དམག་ཁྲི་ཚོ་ཁ་ ཤས་དེ། །
དཔའ་རྩལ་སྣ་རྫོགས་ཀྱང་ལག་རྡུམ་བཞིན། ། སྟོང་དགྲ་བོའི་ཡ་བོ་ག་ནས་ཆོག
འཇང་སྨུག་པོ་ད་ཤོར་ སང་ ཤོར་ལ། ། ཕ་རང་གཞིས་མི་བརྟན་ཐག་ཆོད་
རེད། ། རྒྱ་ལ་ཆེན་འཇང་ཡུལ་ཤོར་སོང་ན། ། བདུད་སྲིན་པོའི་བློ་ཤེད་དེ་བས་
རྒྱས། ། དགྲུ་ཕར་འདུལ་གོང་ནས་ཚུར་འདུལ་བསམ། ། འདུག་རང་ཚུགས་མ་
ཟིན་ཀུན་དགྲ་བཙུགས། ། སྒོས་ནང་ཚན་གླིང་གི་དགྲ་རུ་ལངས། ། འཇིག་མི་
ཡུལ་ཞི་མེད་ལང་ལོང་འཁྲུག ། སྐྱེ་འགྲོ་བའི་ཚོགས་ལ་བདེ་བ་མེད།། ལས་དེ་
བྱུང་རྒྱལ་བློན་ཨེ་བཟོད་ལགས། །དེ་སྟེ་སྟེ་ཐུགས་བསམ་གཏིང་ནས་སྐོར། །
སྐྱེ་འགྲོ་བ་ཕུང་སྦྱོར་ཆག་སྒོའི་གཞི། ། བཀྲ་མ་ཤིས་ལས་ལ་རྩེན་པའི་དགྲ། །
མཐའ་ཁྲག་འཐུང་ལས་མྱུར་དམ་སྲི་མ། ། ཤ་རུས་མུར་ལས་དགའ་མགོ་བཞི་
བ། །ལས་ཕྱི་ནང་མི་ཤེས་དུ་རུ་ཁ། ། བདུད་དགའ་དབང་རྒྱལ་པོའི་སྙིང་ནོར་



དེ། ། ནག་བདུད་སྲིན་རྟེན་ཕུར་ཀ་ར་བུ། ། དགྲ་སྤྱི་དགྲ་ཆུང་ནས་མ་རྟུལ་
ན། ། ཇེ་ལང་ཤོར་སོང་ན་ཀུན་ལ་གནོད། ། དེ་ལྟ་ན་ ལྷ་དམག་དཀར་པོའི་
དམག །འཇང་སྨུག་པོའི་ཡུལ་དུ་གང་མྱུར་སྤུངས། ། སྟོང་དགྲ་བོའི་དགྲ་མགོ།
ལེན་རོགས་མཛོད། ། སྡེ་ཆབ་འབངས་ཞི་བདེ་ཡོང་ལེ་མཛོད། ། གླིང་རྒྱལ་
བློན་མཁྱེན་པའི་བདག་ཉིད་ལ། ། ང་ཤེས་དམན་ཞུ་ཐལ་ཆེ་ཡང་དེ། ། བློ་ལྷད་
མེད་དར་དཀར་མདུད་པས་ བཅིངས། ། གཏམ་ མ་ གསང༌ དྲུང་ པོ་ཞུས་ལེ་
ཡིན། ། གླུ་གོ་ན་འདིར་ཚོགས་ཐུགས་ལ་ཞོག ། གླུ་མ་གོ་མ་ཐོས་སྐྱོར་ལན་
མེད། ། བོང་ལ་
ཅེས་གསུངས་ནས་གླུ་མཇུག་བསྡུས་པ་དང༌། གཡས་གྲལ་གྲལ་གྱི་གྲལ་
འགོ། སྟག་རི་མོ་ཅན་གྱི་ཁྲི་སྟེང་ན། ཞལ་རས་གཡུ་ཡི་མདོག་ལྟར་འཁོད་པའི་
བློན་ཆེན་འདན་མ་ དེ། ཐུགས་ ཁྲོས་ ཞལ་ མདོག་ལོག་ནས་ཁྲག་ གིས་ འཚོད།
སྤྱན་མིག་གློག་དམར་བཞིན་དུ་འཚུབ། སོ་སྒྲ་གྲོ་ཡིས་བཞིན་དུ་འཆའ། ། ཤ་
རྒོད་འཕག་པའི་དཔུང་ལག་ཡར་ལ་བརྗེས། ཚོ་ཆེན་ལྷ་སྡེ་དཀར་པོའི་ གྲོས་
དབང་རྣམས། ཡང་སྒོས་སེང་ཆེན་ལྷ་ཡི་བླ་མ་ཁྱེད་ཐུགས་ན་བ་མ་གཡེངས་
མར་ལ་གསོན། འཇང་ཡུལ་ཞོ་བཞིན་ཆགས་ལེ་དེ་དམར་པོ་ཁྲག་ལྟར་དཀྲུགས་
པའི་དུས། རྒྱལ་བློན་བདེ་མོར་འདུག་ལོ་མེད། འཇིག་རྟེན་མནའ་མིའི་གཏམ་
དཔེ་ལ། སྐྱེས་ཕོས་དགྲ་རྩོད་མ་བྱེད་ཟེར། རྩོད་ནས་དགྲ་མགོ་མ་ལོན་ན། །ཕོ་
ཤི་ལེ་བ་དང་གཅིག་པ་ཟེར། སྨན་ནག་མོས་མུག་རྩོད་མ་བྱེད་ཟེར། རྩོད་ནས་
ཁ་ལྕེ་མ་རྒྱལ་ན། ལྐུགས་མ་ཞིག་ལས་སྡུག་རབས་ཟེར། ལ་ཆེན་འདན་མའི་གླུ་
འདི་གསོན་གསུངས་ནས་གྲོས་ཐག་གཅོད་པའི་གླུ་འདི་ཕུལ་བར་གྲགས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ལྷ་ཆོས་ སྐུ་ ལོངས་ སྐུ་ ཡུལ་ སྐུ་ གསུམ། ། བྱིན་ རླབས་ པ་ ཅན་ གྱི་ ལྷ་ གསུམ་
མཁྱེན། ། ཐུགས་མཁྱེན་གཟིགས་འདན་མའི་གླུ་སྣེ་དྲོངས། ། ལྷ་དེ་འདྲ་ཡིན་
54



ལ་སུ་འབོད་མེད། ། དུས་དེ་རིང་གླིང་དཀར་རྒྱལ་བློན་རྣམས། ། ཤར་སྨུག་གུ་
གླིང་ ཞབས་ བཙུད་ དང༌ ཚུན། ། དགའ་ སྐྱིད་ སྐྱིད་ ཚོམས་ ཆེན་ ནང༌ དུ་
འཛོམས། ། འགྲོ་འཕྲིན་ལས་གྲོས་ར་ཚོགས་པའི་དུས། ། ཇ་འུ་ཟིའི་བདག་མོ་
གཡུ་སྒྲོལ་སྨན། ། མ་མཁའ་སྤྱོད་ལྷ་ མོའི་སྤྲུལ་པ་ཁོང་། ། ལས་དབང་ཐང་
བཙན་པས་གླིང་ལ་བྱོན། ། མ་གནམ་ནེའི་ལུང་བཞིན་སེང་ཆེན་མཇལ། །
རྒྱབ་ཕ་ཡུལ་དོན་ཆེན་ཐུགས་ལ་བཅངས།། དར་ཡུག་ལ་ཡུག་མཐུད་གསེར་
དངུལ་གནང༌། ། བདུད་སྲིན་པོ་ཡུ་མེད་བཅོས་རོགས་ཟེར། ། ཉམ་ཐག་པའི་
འུ་འབངས་ སྐྱོབས་ རོགས་ ཟེར། ། ཇ་ བདུད་ རྩིའི་ གཏེར་ ཁ་ བཞེས་ རོགས་
ཟེར། ། དེ་ཟེར་ལེ་སྲིད་པའི་ལུགས་དང་མཐུན། ། ཤར་འུ་ཟི་ཇ་ཡི་རྒྱལ་ས་
ལ། ། ལྷ་ ཨོ་ རྒྱན་པདྨས་ཇ་ གཏེར་སྦས། ། ཇ་འུ་ཟིའི་ བདག་ པོ་ ཨ་ གནམ་
བསྐོས། ། གཏེར་སྲུང་མི་ལྷ་ཆེན་བྱ་ར་བསྐོས། ། དེ་མཁོ་ལེ་འཛམ་བུ་གླིང་ལ་
མཁོ། ། མཁོ་ཐག་ཆོད་སྒང་པ་བོད་ལ་མཁོ། ། གཡང་ཇ་ཕུད་བཞེས་མི་གེ་སར་
ཟེ། ། གནའ་སྔ་མོའི་དུས་ནས་རྣ་བར་གྲགས། ། ད་ཇ་གཡང་ལེན་པའི་དུས་ལ་
བབས། ། ཤར་ཇ་ཡུལ་ཨ་གནམ་རྒྱལ་པོ་ཡིས། ། འཇིག་ལུགས་མཐུན་རང་
ཡུལ་སྐྱོང་ལེའི་དུས། ། མཐའ་བདུད་དང་སྲིན་པོ་ནང་རུལ་གསུམ། ། དཔུང་
དགྲ་སྡེབ་འུ་ཟི་ཁ་ལོ་སྒྱུར། ། མཐོ་ཨ་གནམ་རྒྱལ་པོ་མན་ཆོད་ནས། ། དམའ་ར་
རྫི་ཁམ་པ་ཡན་ཆོད་གཉིས། ། ཁོ་ཀ་ར་ཟེར་ལེས་དབང་དུ་བཙུད། ། རྒས་དབུ་
སྐྲ་དཀར་དཀར་མན་ཆོད་ནས། ། མ་མདང་སྐྱེས་བྱིས་པ་མགོ་དམར་ཡན། །
མདའ་མདུང་གྲི་ངར་མའི་སོ་ཁར་དྲངས། ། ས་གཤོང་མོ་ཁྲག་དང་མིག་ཆུས་
བཀངས། ། རི་མཐོན་པོའི་ལ་རྩེར་རུས་བཙས་བཙུགས། ། ཁ་ལོངས་སྤྱོད་ཤ་
དང་ཁྲག་ལ་བྱས། །ཡུལ་འཕྲོགས་ལེ་མི་ཚད་བུ་རྟ་བཟོས། ། ཕ་སྲིན་པོའི་
བཤས་རར་སྒྱུར་ལེ་དེ། ། ཚེ་སྔོན་མོའི་ལས་དབང་ཅི་ལ་ཡིན། ། བཙན་དབང་
སྒྱུར་མིན་ན་བརྙས་ བཅོས་རེད། ། དབང་ཆེ་ བས་ སྙེམས་ཆུང་མནར་ བའི་
དུས། ། གླིང་དཀར་པོས་བདེན་པའི་རྒྱབ་ལངས་བྱས། ། ཕྱི་བཙན་དམག་ཡུ་
55



མེད་བཅོས་དང་བཅོས། ། ཡུལ་རྨ་སྨད་སུམ་མདོའི་མར་གཤམ་ལ། ། གླིང་ལྷ་
སྡེའི་རྒྱལ་ ས་ཆགས་ནས་ བཟུང༌། ། དགྲ་མ་ ཐུབ་བཙན་པོའི་ གཉའ་ གནོན་
དང༌། ། མ་སྙེམས་ཆུང་འདྲེན་པའི་ཕ་མ་བྱས། ། ཕྱོགས་བདུད་ཆེན་བཞི་དེ་
ཆམ་ལ་ཕབ། ། འབངས་མི་སེར་བདེ་ལ་བཀོད་ལེ་རེད།། ། དུས་ད་ཆ་བདུད་
སྲིན་དུ་རུ་ཁ། ། ངེད་ལྷ་སྡེས་ཡུ་མེད་མ་བཅོས་ན། ། ངེད་ལྷ་སྡེ་དཀར་པོའི་
རྒྱལ་བློན་ལ། ། འཇིག་མགོ་ནག་མི་ཡི་འཕྱ་ཁ་དང་། ། གོས་ལྷ་ཆེན་མཁའ་
འགྲོའི་བཀའ་ཆད་ཡོང་། ། ལས་འགྲོ་དོན་བསྒྲུབ་ལ་ཉེ་རིང་མེད། ། སྒོས་རང་
ཁོངས་འཇང་དང་སྨུག་གུའི་ཡུལ། ། ལས་མི་དག་ཟི་ར་འབུམ་ཐུབ་ཁོས། །
དམག་ཁྲི་དམག་བཅོ་ལྔ་མཁའ་ནས་སྤུངས། ། མར་སྐྱེས་པའི་བུ་རྟ་རྫས་ཀྱིས་
བསད། ། ཡར་བཞེངས་པའི་སྐུ་མཁར་རྨང་ནང་བཤིགས། ། ནོར་བསགས་
པའི་བང་མཛོད་སྟོང་ལ་གྱུར། ། འཇང་ཁུ་ཡུག་སྡེ་དང་གཡུ་བློན་སྡེ། ། འཇང་
དུག་སྡེ་ཤོག་ཆེན་ཚོ་གསུམ་ནས། ། ས་ཟུར་ཆ་མ་གཏོགས་མི་ལྷག་པའི། ། བཀྲ་
མ་ཤིས་བྱུར་ཉེས་ཞུ་སྦྱོར་བྱུང༌། ། དུས་ད་ལྟ་ཟུར་ཆ་ལྷག་པ་ཡང་། ། བརྟན་མ་
བརྟན་ སྐོར་ ལ་ འཕྲིན་ ཆ་ མེད། ། བདུད་ སྲིན་ པོས་ འཕྲུལ་ གྱི་ འཁོར་ ལོ་
བསྐོར། ། མཐོ་ཨ་སྔོན་ནམ་མཁའི་ཀློང་རོལ་ནས། ། ལྟས་ངན་པའི་འབར་
རྫས་གཡུགས་པའི་དུས། ། རྐྱེན་ཆག་སྒོ་ཨ་ཅང་འཇང་ལ་ཡོང་། །གཅིག་འགོ་
འཛིན་གཡུ་ ལྷ་ མེད་ པས་ ལན། ། གཉིས་ གནམ་ དང་ ས་ གཉིས་ ཐུག་ པས་
ལན། ། གསུམ་དགྲ་ལ་གཟོན་པ་ཤོར་བས་ལན། ། ལན་དེ་གསུམ་འོག་ནས་
འཇང་སྡེ་ཕམ། ། ལས་མི་བཟང་བྱུར་ཉེས་ཕོག་ལེ་རེད། ། དེ་རེད་དེ་ད་ཆའི་
དུས་སྐབས་ལ། ། ཁོ་ལན་དང་ང་ལན་དགོས་པ་མེད། ། དགྲ་ཤ་པས་འུ་ཟིའི་ཁ་
ལོ་སྒྱུར། ། ཕྱི་ཚུལ་ནས་བལྟས་ན་ཇ་གཡང་ལ། ། འདོད་རྔམས་པ་འདྲ་ཡང་དེ་
ལྟར་མིན། ། ངོ་ཁྲེལ་མེད་འཇང་སྨུག་དཀྲུགས་ལེ་དེ། ། དོན་སྙིང་པོ་ལྷ་བདུད་
ཐོད་པ་གཏུག ། ངེད་ལྷ་སྡེ་ཡུ་མེད་བཅོས་འདོད་རེད། ། སྟོང་དགྲ་བོས་རྩིས་
ལོག་སྐོར་བའི་དུས། ། ད་དེ་ལ་དེ་རྩིས་ལན་པོ་དགོས། ། ཕོ་བརྒྱ་སྐོར་བསད་



པའི་འབུམ་ཐུབ་དེ། ། གླིང་དཔའ་བོའི་ལག་ནས་མ་ཤོར་དགོས། ། མོ་བརྒྱ་
སྐོར་བསད་པའི་མིག་དགུ་མ། ། བྱང་དཔའ་མོའི་ལག་ནས་མ་ཤོར་དགོས། །
བདུད་སྲིན་པོའི་རྒྱལ་པོ་ཀ་ར་དེ། ། གླིང་རྒྱལ་པོའི་ཕྱག་ནས་མ་ཤོར་དགོས། །
སྟོང་དགྲ་བོས་འདུག་ཚུགས་མི་ཟིན་དུས། ། གླིང་དཀར་པོ་མི་ཁྲོ་ཀ་མེད་
རེད། ། ཞེ་ཁྲོས་ནས་དགྲ་གཉའ་མ་བཅག་ན། ། མགོ་འཇིང་བཞོན་དགྲ་བོ་
མང་དུ་འགྲོ། ། དེ་ཡིན་ན་གླིང་ཀར་རྒྱལ་བློན་རྣམས། ། རྗེ་གེ་སར་རྒྱལ་པོའི་
བཀའ་བཀོད་བཞིན། ། ཤར་ཇ་ཡུལ་འཇང་གི་ས་ཆ་ལ། །དམག་ལྷ་དམག་
འབེབས་ལུགས་ཨེ་འདྲ་ཡིན། །འབྲུ་དགའ་བདེ་ཆོས་སྐྱོང་བེར་ནག་གཅིག །
ང་འདན་སྲས་གཡུ་འོད་འབུམ་མེ་གཉིས། ། སྨུག་རྒྱལ་སྲས་ནམ་མཁའ་བློ་གྲོས་
གསུམ། ། ཕོ་འཇང་ཕྲུག་གཡུ་ལྷ་ཐོག་སྒྱུར་བཞི། ། མཐིང་མེ་ལྷ་དྲག་བཙན་
དཔོན་པོ་ལྔ། ། དམག་རང་ཞབས་རྟ་དམག་ལྔ་ ཁྲིས་བསྐོར། ། ཤར་བྱ་ལ་
བརྒྱུད་ནས་འཇང་ལ་བྱོན། ། འཇང་སྨུག་ཡུལ་ཡོས་ཁྲི་དཀྲུགས་མི་དེ། ། ཉེ་མ་
ཐུག་རྒྱང་གཡེར་ཆེ་ལེ་བ། ། བདུད་བློན་ཆེན་ཟི་ར་འབུམ་ཐུབ་ལ། ། དོན་དག་
པ་དཔའ་སྙིང་ཅི་གདའ་ལྟོས། ། དམར་ཁྲག་གི་བུ་ལོན་ཁྲག་གིས་འཇལ། །
དཔུང་འཕྲོགས་པའི་རྒྱུ་ནོར་ཚུར་ལ་བླངས། ། ས་ཧམ་བཟུང་རང་སྡེ་གཙང་
ལེན་བྱས། ། དགྲ་མེ་ཤུལ་ཐལ་བ་མེད་ལེ་བྱས། ། གླིང་དཀར་པོའི་གཟི་རྔམས་
དགྲ་ལ་ངོམས། ། འཇང་སྨུག་ཡུལ་མི་སྡེ་བདེ་བར་འཁོད། ། འཇིང་འཁྲུག་
མེད་མི་སེམས་ལྷོད་དང་རྟིང་། །ཤར་འུ་ཟི་ཇ་ཡི་རྒྱལ་ས་ལ། ། དམག་ལེགས་
སྒྲིག་བྱས་ནས་འཛོམས་རྒྱུ་གྱིས། ། ཇ་འུ་ཟི་ཨ་གནམ་རྒྱལ་ས་ལ། ། གོང་ཇ་ཐང་
གོང་མར་སྒར་ཞིག་དགོས། ། སྒར་སྟོབས་ཆེན་འགྲན་མེད་དཔུང་དམག་དེ། །
དམག་འཕྲུ་སྔོན་ཅན་གྱི་ལས་དམག་ཡིན། ། དམག་འཕྲུ་སྔོན་ཆུ་སྤྲིན་ལངས་
འདྲ་ཡོད། ། དམག་དེ་ཡི་འགོ་འཛིན་ང་རང་ཡིན། ། དཔུང་མཆན་ཁེབས་
དར་སྡེ་བཅོ་བརྒྱད་དེ། ། དགུང་གནམ་ལ་སྐར་ཚོགས་ ཤར་འདྲ་ཡོད། །
དམག་སྟོབས་ཆེན་འཕྲུ་དཀར་འགོ་འཛིན་དེ། ། ཕོ་དཔའ་ལྷ་མི་སྤྱང་དཀར་པོ་



ཡིན། ། དགྲ་སུ་བྱུང་རྟགས་མ་མ་ཞན་དགོས། ། བར་ཇ་ཐང་བར་མར་སྒར་
ཞིག་དགོས། ། སྒར་སྟོབས་ཆེན་འགྲན་མེད་དཔུང་དམག་དེ།། རོང་མི་ཚོ་
དམར་པོའི་ལས་དམག་ཡིན། ། དམག་འཁྲུ་དམར་ཅན་གྱི་འགོ་འཛིན་དེ། །།
ལྷ་རྟ་མགྲིན་སྤྲུལ་པ་ཁྲོ་ཐུང་དང༌། ། རོང་སྟག་སྲས་ལྷ་རྒོད་འབུམ་ལུ་ཡིན། །
དཔུང་མཆན་ཁེབས་ལྷོ་མོན་འགོ་འཛིན་དེ། ། ལྷོ་དུང་སྐྱོང་སྟག་ལྷ་ཁྲི་དཀར་
གཅིག ། མཐའ་སུམ་པའི་ཐེའུ་རངས་ལྷ་དཀར་གཉིས། ། བྱང་གྲུ་གུའི་གཤིན་
བདུད་ནག་པོ་གསུམ། ། མཚོ་མི་ནུབ་རྨ་བྱ་བཙན་པོ་བཞིས། ། དམག་འཕྲུ་
དཀར་གངས་རི་བཞིན་ དུ་ སྤུངས། ། དམག་ འཕྲུ་ དམར་ མེ་ ལྕེ་ བཞིན་ ་དུ་
སྤུངས། ། དམག་འཕྲུ་སེར་སྤང་མེ་བཞིན་དུ་སྲུངས། ། དགྲ་སུ་བྱུང་རྟགས་མ་
མ་ཞན་དགོས། ། འོག་ཇ་ཐང་འོག་མར་སྒར་ཞིག་དགོས། ། སྒར་སྟོབས་ཆེན་
འགྲན་མེད་དཔུང་དམག་དེ། ། ཧོར་བྱང་བདུད་གཉིས་ཀྱི་ལས་དམག་ཡིན། །
དམག་འཕྲུ་དམར་ཧོར་གྱི་འགོ་འཛིན་དེ། ། ཧོར་སྡིག་གཅོད་རྨེན་རུ་རྩེ་ལྔ་
དང༌། ། ཕོ་བཤན་ཚ་རླུང་ལྷ་མགྱོགས་ལྡེམ་ཡིན། ། དམག་འཕྲུ་ནག་བྱང་གི་
འགོ་འཛིན་དེ། ། བྱང་དཔའ་མོ་ཨ་སྟག་ཀླུ་མོ་དང༌། ། བྱང་བདུད་བློན་རུ་བཀྲ་
དཔའ་བོ་ཡིན། ། དམག་འཕྲུ་དམར་མེ་ལྕེ་འབར་འདྲ་སྤུངས། ། དགྲ་སུ་བྱུང་
རྟགས་མ་མ་ཞན་དགོས། ། དབུས་ལྷ་གུར་མཐོང་བ་ཀུན་སྨོན་ནང་། ། རྗེ་སེང་
ཆེན་མི་ཡི་ཉི་མ་བཞུགས། ། རྗེ་རྒྱལ་པོའི་ལྷ་གུར་རྒྱབ་སྲུང་དེ། ། སྟོད་གསེར་
གླིང་མཆེད་བརྒྱུད་ལས་དམག་ཡིན། ། དཔོན་ཉི་འབུམ་དགྲ་ཡི་ཐོ་བ་དེ། །
སྟོད་གསེར་མཆེད་དམག་ གི་འགོ་འཛིན་ཡིན། ། དམག་ འཕྲུ་ སེར་སྤང་ མེ་
བཞད་འདྲ་དགོས། ། རྗེ་རྒྱལ་པོའི་ལྷ་གུར་གཡས་ཀྲུང་དེ། ། བར་འོམ་བུ་ཚོ་
དྲུག་ལས་དམག་ཡིན། ། དམག་དངུལ་འཕྲུ་ཅན་གྱི་འགོ་འཛིན་དེ། ། བར་ཚོ་
དཔོན་ ཨ་ ནུ་ དཔའ་ སེང་ ཡིན། ། དཀར་ གངས་ ལ་ ཉི་ ཟེར་ འཕྲོས་ འདྲ་
དགོས། ། རྗེ་རྒྱལ་པོའི་ལྷ་གུར་གཡོན་སྲུང་དེ། ། སྨད་དམུ་ སྤྱང་ སྡེ་བཞིའི་
དམག་དཔོན་ཡིན། ། དམག་གཡུ་འཕྲུ་ཅན་གྱི་འགོ་འཛིན་དེ། ། སྨད་དམུ་



སྤྱང་རིན་ ཆེན་ དར་ལུ་ ཡིན། ། འབྲུག་ གཡུ་ འབྲུག་ མཚོ་ ནས་ ལངས་ འདྲ་
དགོས། ། ད་དེ་མིན་ཕྱོགས་བཞིའི་དམག་དཔོན་ནང་། ། སོག་སེར་པོའི་སྟག་
དམར་སྟོབས་ཆེན་གཅིག ། སྒོས་ཨ་གྲགས་ཉི་མ་གྲགས་པ་གཉིས། ། ནུབ་སྟག་
གཟིག་ཞལ་ དཀར་ ལྡེམ་ པ་ གསུམ། 1 ། བྱང་བྱེ་ རིའི་ དཔའ་ བོ་ ཆོས་ འགྲུབ་
བཞི། ། ཞང་ཞུང་པའི་སྐར་ཚོགས་ གྲགས་པ་ལྔ། ། ནུབ་ཁ་ཆེའི་རྡ་ར་ཆོས་
བཟང་དྲུག་ ། ཕོ་དམག་དཔོན་སོ་སོའི་མངའ་ཞབས་ནས། ། དམག་རྐང་
དམག་སུམ་ སྟོང་བཞི་བརྒྱ་དང༌། ། དམག་རྟ་དམག་ ཉིས་སྟོང་བཞི་ བརྒྱས།
བསྐོར། ། དམག་སྔོན་འགྲོའི་རྒྱབ་སྣོན་ཁྲིགས་སེ་བསྒྲིག ། དམག་རྐང་དམག་
ཆུ་སྣེ་ ལྷུང་འདྲ་དགོས། ། ཆབ་ཆུ་ལ་འགག་པ་མེད་ལེ་དགོས། 1 ། དམག་ རྟ་
དམག་སེར་ རྒོད་ ཡར་ འདྲ་ དགོས། ། དམའ་ ས་ གཞི་ ཁ་ བས་ བཀབ་ འདྲ་
དགོས། ། དམག་ཆས་དུས་ཆུ་བོ་རྒྱུག་འདྲ་དགོས། ། སྒར་འབེབས་དུས་གཡུ་
མཚོ་འཁྱིལ་འདྲ་དགོས། ། དུས་དེ་རིང་རྩིས་པའི་གཞེས་ཀྱི་ཉིན། ། གཞེས་ལྷ་
ཉིན་དམག་ཆས་དུས་བཟང་ལ། ། དབུ་རི་བོས་གསེར་ཞྭ་གྱོན་པའི་དུས། །
དམག་དུང་པས་དུང་བརྡ་འབུད་པའི་ཚེ། ། བྱེས་སྔ་རྟིང་རིམ་པ་ཁྲིགས་སེ་
བསྒྲིག ། གླིང་དཔུང་ཆེན་དམག་ལ་ཆས་རྒྱུ་ཡིན། ། ཞག་བདུན་སུམ་ཉི་ཤུ་རྩ་
གཅིག་ཐོག ། བདུད་སྲིན་པོའི་དམག་དང་གདོང་ཐུག་ཡོང་། ། འདར་སིག་
ཅིག་ དགྲ་ ལ་ མགོ་ འདོགས་ དང༌། ། གཡོ་ ཐབས་ ཀྱིས་ ཁུང༌ ལ་ འཛུལ་ ལེ་
གཉིས། ། གླིང་ལྷ་སྡེ་དཀར་པོའི་སྲོལ་ལ་མེད། ། དུས་ད་ལོའི་དམག་གི་ཡོ་ལང་
ནང༌། ། རྒྱ་ལ་ཆེན་དེ་འདྲ་ཐོན་པས་ན། ། གསེར་རིན་ཆེན་ནོར་བུས་བསླུ་ས་
མེད། ། དཔོན་མི་ཆེན་ཞུ་བ་འཐེན་ས་མེད། ། ཕོ་ཉེས་ཆེན་སྲོག་དམར་གཅོད་
རྒྱུ་དང༌། ། ཕོ་ཉེས་ཆུང་གསོན་ལྤགས་བཤུ་རྒྱུ་ཡིན། ། གླིང་དཀར་པོའི་ཁྲིམས་
བདག་འདན་མ་ཡིན། ། ཕོ་འདན་མའི་ཁྲིམས་ལ་སྙིང་རྗེ་དང༌།། ཕོ་འདན་
མའི་ཁྲིམས་ལ་ཉེ་རིང་མེད། ། བདུད་རྒྱལ་པོ་ཀ་ར་དབང་ཕྱུག་དང༌། ། ངེད་
གླིང་དཀར་རྒྱལ་པོ་གེ་སར་གཉིས། ། དོན་མེད་ནས་མི་ཤ་མི་བགོ་དེ། ། ཤ་མི་



ཤ་བགོ་དགོས་བདུད་ཀྱིས་བཟོས། ། ཤར་འུ་ཟི་དབང་སྒྱུར་མི་ཚད་ལེ། ། ངེད་
སྨུག་པོ་འཇང་དང་སྨུག་གུ་ཡུལ། ། བདུད་བློན་ཆེན་ཟི་རས་བཅོམས་པའི་
དུས། ། གླིང་རྒྱལ་པོ་མི་ཁྲོ་ཀ་མེད་རེད། ། དཔའ་བརྒྱ་བཅུ་མི་ངར་ཀ་མེད་རེད།
། མཐོ་རྩལ་དྲུག་མི་འགྲན་ཀ་མེད་རེད། ། མཐོ་ཉི་མ་ཟླ་བ་སྐར་མ་གསུམ། །
སྨག་མུན་ པ་ སེལ་ བའི་ སྒྲོན་མེ་ རེད། །གླིང་ རྒྱལ་ པོ་དཔའ་རྟུལ་ དཔའ་ མོ་
གསུམ། ། འཇིག་འགྲོ་བ་འདྲེན་པའི་ཕ་མ་རེད། །ཤར་ཇ་ཡུལ་བདུད་སྲིན་
ལག་ནས་སྐྱོབ། ། ཇ་བདུད་རྩིའི་གཏེར་ཁ་མ་ལོན་ན། ། གླིང་རྒྱལ་བློན་འཛམ་
གླིང་ངོ་སྟོན་མེད། ། དེ་ཡིན་ན་དཔོན་དམག་རྡོག་རྩ་སྒྲིལ། ། ཤར་འུ་ཟིའི་ཡུལ་
དུ་དཔའ་རྩལ་ངོམས། །བདུད་སྲིན་པོ་དུ་ རུའི་ ཕྱོགས་ལས་རྒྱལ། ། གླིང་
དཀར་པོའི་དབུ་འཕང་དགུང་ལ་བསྟོད། ། དཔའ་སྙན་གྲགས་འཛམ་གླིང་ཁྱབ་
ལེ་དགོས། ། གླུ་གོ་ན་འདིར་འཛོམས་ཐུགས་ལ་ཞོག ། གླུ་མ་གོ་ཟེར་ན་སྐྱོར་རྒྱུ་
མེད། ། 1 :: 1:|:ཀྱི ་ ་
་
ཅེས་ཟེར་བའི་ གླུ་དེ་ལྟར་ཕུལ་བ་དང་ཐམས་ ཅད་ ཁ་ ཁྲོ་ཁ་ནས་ལངས།
ཞེ་ཁྲོ་ཞེ་ནས་ལངས། བདུད་སྲིན་དཔུང་སྡེབ་བྱས་ནས་འུ་ཟི་བཟུང་བས་མི་
ཚད་ལེ། ད་ཆ་འཇང༌ཡུལ་ དང༌ སྨུག་ ཡུལ་ དུ་འབར་རྫས་འཕངས་ཏེ་བུ་རྟ་
གསོད་པ་དང་རྒྱུ་ནོར་བཙན་འཕྲོགས། ས་ཆ་བཙན་བཟུང་བྱེད་པའི་བརྙས་
བཅོས་ལ་བཟོད་པ་བསྒོམ་ཐབས་ཡེ་ནས་མེད། འཆི་བ་སྲོག་ལ་བབས་ཀྱང་དགྲ་
གཉའ་གཅོག་དགོས། དགྲ་ལ་དགྲ་ལན་དང་གཉེན་ལ་གཉེན་འཇལ་དགོས།
དགྲ་མེ་སྟག་ཆུང་ནས་མ་བཏུལ་ན་རྒྱ་ཡན་པོར་སོང་ཚེ་ནོན་པ་དཀའ། གནམ་
ཨ་སྔོན་མགོ་ཞྭ་བྱེད་ལེ་དང་། ས་གྲུ་བཞི་གདན་ལ་འདིང་རབས་ཡོང་། སྟོང་
དགྲ་བོས་ཚུར་ རྒོལ་ བྱེད་ པའི་ དུས། གླིང་དཔའ་བོས་ ཕར་ རྒོལ་ མ་ནུས་ན།
གླིང་དཔའ་རྟུལ་ཟེར་ལེ་ ཨ་ དགོས་ཆུང༌། ཁྲག་གི་འཇལ་ བ་ཁྲག་ དང༌ རྒྱུ་ཡི་
འཇལ་བ་རྒྱུ། ས་ཡི་འཇལ་བ་ས། མི་ལེན་འདུག་ན་དགྲ་ལ་སྒྱུར་ཟེར་བའི་
སྐབས་དེར། ཙན་དན་གྲ་ཁྲི་དམར་པོའི་སྟེང་ནས་སྟག་རོང་དཔོན་པོ་ཁྲོ་ཐུང་



གིས་ཧོར་འདུག་ཙམ་ཞིག་མཛད། དབུ་སྐྲ་ར་མ་རུ་དགུ་ལན་གསུམ་དཀྲུགས།
ཨོག་ཚོམ་རྒྱ་སེར་རིང་མོ་ལན་གསུམ་ཤད། ཁྲོ་གཉེར་བསྡུས་ཁ་གདངས་བཙུམ་
ལན་གསུམ་མཛད། དེ་ནས་དཔའ་གླུ་འདི་བླངས་པར་གདའོ། །ཉིད་ཀྱི་
1:|: གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
གནས་མེ་རི་འབར་བའི་ཞིང་ཁམས་ནས། ། ལྷ་རྟ་མགྲིན་དམར་པོ་དབང་གི་
ལྷ། ། དུས་དེ་རིང་ཁྲོ་ཐུང༌ གྲོགས་ལ་བྱོན། ། ངག་དབྱངས་ཀྱི་སྒོ་མོ་འབྱེད་
རོགས་མཛོད། ། ལྷ་དེ་འདྲ་ཡན་ལ་ཡར་འབོད་མེད། ། ས་འདི་དང་ས་ངོ་མ་
ཤེས་ན། ། ཤར་དག་པ་གླིང་གི་རྒྱལ་ས་ནས། ། སྟག་མ་ཤི་པགས་པ་བརྐྱངས་
འདྲ་ཟེར། ། འཛམ་ས་གཡང་སྡུད་པའི་དཀྱིལ་འཁོར་རེད། ། ཕོ་ང་འདྲ་ང་ངོ་
མ་ཤེས་ན། ། གླིང་ལྷ་སྡེ་ཐོག་མ་ཆགས་པའི་དུས། ། རོང་ཤོག་ཆེན་བཅུ་གཉིས་
འགོ་འཛིན་ཡིན། ། དེས་མི་ཚད་གླིང་དཀར་རྒྱལ་པོ་བྱས། ། ཕོ་ང་ལ་སྟག་རོང་
རྒྱལ་པོ་ཟེར། ། གླུ་ལེན་ན་སྟག་མོའི་ངར་གླུ་བླངས། ། དཔེ་བཞག་ན་གནམ་ས་
གཉིས་དེ་བཞག ། ཕོ་སྟག་རོང་ཟེར་ནས་གྲགས་ལེ་རེད། ། གྱོད་མི་འདྲ་ཕ་མ་
བུ་དགུ་གཡོས། ། བྱུར་སྣ་འདྲེན་མཁན་པོ་ཁྲོ་ཐུང་ཟེར། ། ང་ཨ་ཁུས་གྱོད་འགོ།
མ་བཙུགས་ན། ། གླིང་གེ་སར་དགྲ་བོ་འཐུལ་ཐབས་མེད། ། ས་གདན་ས་གྲུ་
བཞི་དེ་དང་གཅིག ། སྨན་འབྲུག་མོའི་སྐྲ་བདག་རྩོད་སྐབས་གཉིས། ། ཨ་ཧོར་
གླིང་འཁྲུག་པ་ཤོར་སྐབས་གསུམ། ། ང་ཨ་ཁུ་ནོར་ཐལ་ཆེ་ན་ཡང་། ། མཐའ་ལྷ་
བདུད་མེ་སྤུ་ཐུག་པའི་དུས། ། གླིང་སེང་ཆེན་འགྲོ་དོན་མ་བསྒྲུབས་མེད། ། དེ་
ཨེ་རེད་རྒྱལ་བློན་དགོངས་པ་བཞེས། ། དུས་དེ་རིང་ཉི་མའི་གདོང་གང་ལ། །
དཔའ་ཚ་ཞང་འདན་མས་དམག་བཀོད་མཛད། ། གླིང་དཔའ་རྟུལ་ང་ངར་ཁོ་
ངར་རེད། ། ཐག་ཉེ་མོ་མིག་གིས་མ་རིག་དེ། ། རྒྱང་རིང་མོ་རྣ་བས་ཉན་ཚོད་
ལ། ། ཁོ་བདུད་རྒྱལ་ཀ་ར་ཟེར་ལེ་ལ། ། མཐུ་རྫུ་འཕྲུལ་འཇིགས་པ་གདའ་ལེ་
བའི། ། གཏམ་ལོ་རྒྱུས་མང་ཙམ་གོ་ཐོས་བྱུང༌། ། གཏམ་ཨེ་བདེན་མི་བདེན་མི་



ཤེས་དེ། ། རྒྱ་བདེན་ན་གདོང་ལེན་ཨ་ཁུས་བྱེད། ། ཁོ་སོར་གང་ཕན་ལ་ཤོར་
སོང་ན། ། ང་ཁྲོ་ཐུང་མཐུ་མེད་ཟོག་པོ་དང་། ། ལྷ་རྟ་མགྲིན་སྤྲུལ་པ་མིན་
རྟགས་གྱིས། ། གནའ་སྔ་མོ་ན་སོ་ཡར་དར་དུས། ། ལུས་རྐང་པའི་འདེགས་
འཇོག་འཁྱུག་པའི་དུས། ། ང་མ་འགྲོ་མ་འདུག་ས་ཆ་མེད། ། ང་ཡར་འགྲོ་རྒྱུ་
གར་ཡུལ་དུ་སོང༌། ། ཡུལ་འཕགས་མཆོག་ཆོས་ཀྱི་རྒྱལ་ས་མཇལ། ། ང་མར་
འགྲོ་རྒྱ་ནག་ཡུལ་དུ་སོང༌། ། ཤར་རྒྱ་ཡུལ་ཁྲིམས་ཀྱི་རྒྱལ་ས་མཇལ། ། དེས་མི་
ཚད་འུ་ཟིའི་རྒྱལ་སར་སོང༌། ། ཨ་ཙི་ཙི་གཡུ་རལ་འདུལ་སྐབས་རེད། །ཤར་འུ་
ཟི་སྨུག་གུ་འབྲེལ་མའི་ཡུལ། ། རྒྱ་དར་ལེ་མཚོ་མོའི་གཡས་ཟུར་ན། ། མཐའ་རྒྱུ་
མཚོ་ཆེན་མོའི་གཡོན་ཟུར་ན། ། རི་ཐབ་རྡོ་གཏུག་འདྲའི་ས་ཆ་ལ། ། ཡུལ་ལྷ་
ཆེན་བྱ་ར་ཟེར་ལེ་དང༌། ། མ་ཇོ་མོ་འོད་དཀར་ཟེར་ལེ་བའི། ། ས་ གཞིས་
ཆགས་གནས་རི་རྩ་ཆེན་གཉིས། །ཡུལ་ས་ཆ་དེ་ན་མཇལ་རྒྱུ་གདའ། ། གནས་
མཇལ་ལེ་ ཙམ་ གྱིས་ དགའ་བ་སྐྱེས། ། བདུག་སྤོས་དྲི་ མིན་ པའི་ཞིམ་མངར་
དྲི། ། མཐོ་རི་ཀླུང་མེད་ནས་ཐུ་ལུ་ལུ། ། མངར་དྲི་མས་འགྲམ་ཆུ་ཤོར་འདྲ་
དེ། ། སྣ་འཛིན་ མས་ ལོངས་སྤྱོད་མྱོང་ཡང་ དེ། ། གཏེར་སྲུང་མི་ཡུལ་ ལྷའི་
གནས་རི་དང༌། ། ཇ་བདུད་རྩིའི་དྲི་བཟང་ཡིན་ལེ་དེ། ། ང་ཁྲོ་ཐུང་མངོན་ཤེས་
མེད་པའི་དུས། ། སེམས་རྣ་བའི་ཡུལ་དུ་ག་ནས་འཆར། ། དོན་དམ་པ་དམག་
རིམ་ཆས་ལུགས་དེ། ། སྔར་སྲོལ་རྒྱུན་མི་འགྱུར་ཆུང་རྒྱུད་ཟེར། །ང་སྟག་རོང་
འབུམ་ཚོའི་ལས་དམག་དེ། ། སྔ་ཕྱི་མ་གཉིས་ཀྱི་བར་དུ་བཞག ། རྗེ་རྒྱལ་པོ་
དགོངས་པ་མ་འཚོམས་རོགས། ། བློན་འདན་མ་དགོངས་འགལ་མེད་པ་ཤོག
། དམག་འགྲོ་ན་སྟག་རོང་སྔོན་ལ་འགྲོ། ། བར་རྗེས་འགྲོ་དེ་ལ་ང་མི་དགའ། །
མཐུ་སྔགས་དང་ལམ་རྒྱུས་ང་ལ་ཡོད། ། ང་ཁྲོ་ཐུང་མཁོ་ལེའི་དུས་ཤིག་ཡིན། །
མཐའ་སྲིན་པོའི་བློན་པོ་འབུམ་ཐུབ་ཀྱི། ། དགྲ་ཁས་ལེན་ ཤུལ་མེད་གཏོང་མི་
དེ། །ང་ སྟག་རོང་ཁྲོ་ཐུང་མ་ གཏོགས་ པའི། ། ཕོ་ སུ་ མ་ཡིན་གྱིས་ ཐུབ་ལེ་
མིན། ། མཐའ་སྲིན་པོའི་བློན་པོ་འབུམ་ཐུབ་ཁོས། །འཕུར་འཕྲུལ་འཁོར་རང་
62



ལ་ཡོད་སྙམ་གྱིས། ། གནམ་རིམ་པ་བཅུ་གསུམ་ཡང་སྟེང་ནས། »། རྫས་སྣེ་དགུ་
བསྡུས་པའི་འབར་རྫས་དེ། ། ངེད་གླིང་དམག་དཀྱིལ་ལ་གཡུགས་པའི་དུས། །
ངས་རྟ་ མགྲིན་ སྤྲུལ་ པའི་བྱ་ལ་ སྤྲུལ། ། མཐོ་བྱ་ལམ་གོང་མའི་ དབྱིངས་ སུ་
ལྡིང༌། ། སྤྲུལ་བྱ་ཆེན་ནག་པོའི་གཤོག་རྩེ་ལ། ། ལྷ་གཉན་སྟག་དམར་པོའི་མེ་
དཔུང་སྤར། ། ལས་མི་དག་ཟི་ར་འབུམ་ཐུབ་དང་། ། གནམ་འཕུར་གྲུ་མེ་ལྕེས་
བསྲེག་པས་ཆོག ། ང་མདང་ནུབ་མར་ཉལ་རྨི་ལམ་ནང༌། ། ངེད་གླིང་དམག་
ཇ་ཡུལ་བྱོན་ལམ་དུ། ། མཐའ་སྲིན་པོའི་བློན་པོ་འབུམ་ཐུབ་ཁོས། ། དབྱིབས་
གླང་ཆེན་འདྲ་ལེའི་གྲུ་ལ་ཞུགས། ། མཐོ་ནམ་མཁའི་དགུང་ནས་འབར་རྫས་
གཡུགས། ། དམའ་རི་ཀླུང་མེད་ལེ་མེ་ལྕེས་གཞོབས། ། མེ་རླབས་སྒྲ་ཆེ་བས་རྣ་
བ་འོན། ། དེས་མི་ཚད་འཚིག་དྲིས་གནམ་ས་ཁེངས། ། འཇིགས་སྐྲག་ སྣང་
དགོས་ལེ་རྨིས་ནས་བྱུང་། ། ལས་ཡག་ལེ་སྡུག་ལེ་མི་ཤེས་དེ། ། ཧོབ་དཔྱད་ན་
བར་ཆད་ཡོང་ཉེན་གདའ། ། དེ་ལྟ་ན་བར་ཆད་ལྡོག་མི་དེ། ། ང་ཁྲོ་ཐུང་མིན་
པས་འོང་ལེ་མིན། ། ངེད་ཁས་ལེན་སྔོན་འགྲོའི་འདུན་མ་དེ། ། གླིང་རྒྱལ་པོས་
དང་ལེན་གནང་རོགས་ཞུ། ། གླུ་གོ་ན་རྒྱལ་བློན་ཐུགས་ལ་ཆིངས། ། གླུ་མ་གོ་མ་
ཐོས་འགྲེལ་བ་མེད། ། ། །
ཅེས་ཟེར་བའི་གླུ་དེ་ལྟར་ཕུལ་བ་དང་། རྒྱལ་བློན་ཐམས་ཅད་ཀྱི་ཐུགས་
ལ་དེ་རིང་ཨ་ཁུས་གསུངས་པའི་གཏམ་ལ་ཞུ་རྒྱུ་མི་གདའ་མེད། གཏམ་ཁ་ཞེ་
མཐུན་མིན་སུ་ཡིས་ཤེས། ཨ་ཁུ་གཡོ་སྒྱུ་ཆེ་ཞིང་དྲན་པ་རྣོ་བས། མ་རུངས་པའི་
བསམ་སྦྱོར་གཞན་དག་ཡོད་སྲིད་པས་ཡིད་རྟོན་མི་རུང༌། འོན་ཀྱང་སེམས་རྒྱུད་
འདྲོང་ན་ལྷ་རྟ་མགྲིན་དམར་པོའི་སྤྲུལ་པ་ཡིན་པ་ལ། མཐུ་དང་སྔགས་ལ་རང་
དབང་ཐོབ་པའི་མི་ཞིག་ཡིན་དུས། སྔར་སོང་དང་མི་འདྲ་ལེའི་རྟགས་མ་འཇོག་
ཡང་སྲིད་དགོངས་ནས། ཚང་མས་ཁ་དགྲི་དང་རྣ་དགྲ་མ་བསག་པར་འཇམ་
ཆག་གེར་བསྡད། ལྷ་སྲས་དགྲ་ལྷས་འདན་མའི་དམག་བཀོད་སྟེང་ཁ་སྣོན་ཕྲན་
བུ་མཛད་ཡོད་ཀྱང་སྟག་རོང་སྔོན་འགྲོའི་གནང་བ་བརྩལ་མེད་པས་འདིར་མ་
63



བཀོད། དེ་ནས་སེང་ཆེན་རིན་པོ་ཆེས་སངས་རྒྱས་ཀྱི་དབུ་ལོ་དང་མཁའ་འགྲོའི་
ཚེ་མདུད། སློབ་དཔོན་རིན་པོ་ཆེའི་ཚེ་རིལ་ཁྱབ་པ་མེད་ལེ་གནང་ཐོན་པ་དང་།
འདུ་ར་གྲོལ་ནས་རང་མཁར་དུ་ཕྱག་ཕེབས་སོ། ། བྱ་བ་ལ ་བདེན་པ་དང་
རྒྱབ་
ཀྱི
སྐྱེ་བ་ ༡ : ༡༡ ལ་ ་
པ་ཀུན་ལས ༡༡ ཀྱི་ ༡༥:༡༡ པ : བོད་ཀྱི་བ ར ། །
|
ལ : 1:/ / ་ ་ ་
1|:ཀ་ ་བ 1:|: ::་ན་ ལྟད་ པ་། ༡། ༡ :/g
བ ་
༡༡ ཀ མ ཁ | འི 1:|:དེང་
1:21:|: 1:|ཀ ན ། ། ལྟག་ཆུ ས་དལ་
པོ ། |
1:|: : ། - འtpབ།
ལ་ བ འི་ དང་ ། དེ་ 21:12
LINH CHI CỤC THI HÀNH TINH TA
1:|:
དེ་
1:|:ཀྱི
ལ
1:|:ཀྱི
2
་་ ་
་
་ས་བ་ག་
ཀྱི ན ཀྱའི
1
1:|: :: 1: ང
ཀ -7 1:11
་ ་ ་ ་ པའི ་
1:|:ཀྱི ང ་ ༌ ་
མི་
བ།
:11:|:



དྲགས་ ། ། ། ཀན་བྱེད། ཚོ ས རིགྱི་འཚོ་
1:|: མཁཡུལ 1 ཏི ་ ག ག ན་ at 2:11ས་པ་བྱེད་
19 ཉིན། ཚོགསརྗེ་ཏིལེ འུ་ལྔ་པ། ༡ ༦ ཚུང་བ། ཁ། pag: བྱ་བ་
ཁྲོ་ལུས་བྱ་སྤྲུལ་མཁའ་ལ་ལྡིང་། ། གདོ ། །བརྒྱུའི་ལྷན་
འདན་མ་དཔའ་མོས་འཕུར་གྲུ་གཏོར།། ནོ ། །
དགའ་བདེས་རལ་གྲི་གཡུགས་པ་དང་། །
དུག་
སྲི་བ་མིག་དགུས་རླུང་ལ་ཐིམ། །
གྱི་ : 1:11:
དེ་ནས་ཉིན་ཞག་གསུམ་སོང་བའི་ཉིན་དེར་དབུ་རི་བོས་གསེར་ཞྭ་གྱོན་པ་
དང་ལྷན་དུ་དམག་དུང་གི་བརྡ་བྱུང་བ་དང་། གླིང་གི་རྒྱལ་བློན་རྣམས་རང་
རང་གི་མཁར་རྫོང་ནས་གྱེས་ཏེ་ཁྲ་ཤིག་ཤིག འོད་སྤུངས་སྤུངས་སྟོང་དགྲ་བོས་
རིག་ན་བླ་རྩ་འདར་ལེ། གཉེན་ཉེ་བས་རིག་ན་དགའ་ལྷང་ལྷང་། རྟ་འདོ་བའི་
འཚེར་སྐད་ཀྱིས་རྣ་བ་འོན་ལེ། ཕོ་དཔའ་བོའི་སྐད་སྒྲས་གནམ་ས་གས་ལེ། གོ་
བཀྲག་མཚོན་བརྗིད་ཀྱིས་གཤིན་རྗེ་སྐྱག་ལེ། _དམར་དར་གྱིས་མིག་ལམ་འཕྲུལ་
ལེ། རྨི་ལམ་དང་ངོ་མ་ཤན་འབྱེད་མི་ཐུབ་ལ། ཕུ་ལ་གངས་རི་འགྱིངས་པ་འདྲ་
ལེ། བར་ལ་ནགས་ཚལ་འཁྲིགས་པ་འདྲ་ལེ། མདའ་ལ་གཡུ་མཚོ་འཁྱིལ་བ་
འདྲ་ལེ། དཔུང་བསྟར་གཅིག་ལ་བལྟས་པ་འདྲ་ལེ། རྨ་དེལ་ཡག་སྟག་ཐང་ཕྲ་
མོར་འཛོམས། ཐོན་བརྡ་སྒུག་ནས་བཞུགས་པའི་སྐབས་དེར། སྐྱ་ལོའི་སེང་
ལྕམ་འབྲུག་མོ། ཁྲི་ཤོག་མེ་བཟའ་འབུམ་སྒྲོན། དར་བཟའ་ གཡུ་ཡི་སྒྲོན་ནེ།
འཇའ་བཟའ་པདྨ་ཆོས་སྒྲོན། མོན་བཟའ་མེ་ཏོག་ལྷ་མཛེས། གསེར་པའི་བུ་མོ་
ལྷ་སྒྲོན། འདན་མའི་བུ་མོ་གཡུ་སྒྲོན། སྔོ་ལོའི་བུ་མོ་གཡང་འཛིན། གྲོ་ལོའི་
དཔལ་དཀར་མཛེས་ལྡན་བཅས་མ་སྲུ་མོ་སྨན་རྣམས་ཀྱིས་གཡས་གཟེར་ཟངས་



ནང་ཆང་། གཡོན་དངུལ་ ཟངས་ནང་ཇ། དུང་ ཟངས་ནང་ ཞོ་དང་འོ་མ་
བཀངས། གཞིས་བྱེས་ཞལ་སྐྱར་མ་མཇལ་ལེའི་བཀྲ་ཤིས་དར་དཀར་གྱིས་སྣེ་
དྲངས་ནས་གཤེགས་སྐྱེམས་རིམ་བཞིན་བཏེགས། དེ་ནས་གཞིས་བྱེས་གྱེས་ཁ་
ཞུས། ནེའུ་ཆུང་ལུ་གུའི་ཚ་ལུ། ཕ་ཆེན་རག་བཟའ་གེར་འཛོ། དར་བཟའ་
གཡུ་ཡི་ སྒྲོན་ནེ། འཇའ་བཟང་ པདྨ་ཆོས་ སྒྲོན། གསེར་པའི་བུ་མོ་ ལྷ་ སྒྲོན་
གཙོས་མ་སྲུ་མོ་སྨན་རྣམས་ཀྱིས་ཤར་བྱ་སྐྱག་དཀར་པོའི་ལ་གཤུམ་བར་དུ་སྐྱེལ་
མ་ཞུས། གླིང་དཀར་དཔུང་དམག་རྣམས་འུ་ཟི་བྱ་ལམ་གོང་མར་འབྱོར་བ་
དང༌། འབྲུ་དགའ་བདེ་ཆོས་སྐྱོང་བེར་ནག་དང་འཇང་ཕྲུག་གཡུ་ལྷ་ཐོག་སྒྱུར་
གཙོས་དམག་དཔོན་ཆེ་ལྔས་རང་ཁོངས་རྟ་དམག་ལྔ་ཁྲིས་བསྐོར་ནས་འཇང་
ཡུལ་དུ་སོང་། སྟོབས་ཆེན་འབུམ་ཚོའི་དམག་ གིས་ ས་ གཞི་རྡོག་ པས་ མནན།
དར་མཚོན་མཁའ་ལ་བཏེགས་ནས་ཉིན་ཞག་ལྔ་སོང་བའི་སྐབས། རྒྱ་དར་ལེ་
མཚོ་མོའི་མཚོ་འགོར་འབྱོར། སྔ་རྟིང་རིམ་པ་ལེགས་སྒྲིག་བྱས་ནས་སྟག་རོང་
སྔོན་དང་འདན་མེ་བར་བྱས་ཏེ་རིམ་བཞིན་ལམ་དུ་ཞུགས། ཇ་ཡུན་གསུམ་གྱི་
ལམ་ཚད་དུ་འབྱོར་སྐབས་གློ་བུར་དུ་ཉི་འོད་འགྲིབ་ཞིང་ལྟུང་ཟེར་བའི་སྒྲ་ཞིག་
རྣ་ལམ་དུ་གྲགས། ཅི་ཡིན་སྙམ་ནས་སྒྲ་གྲགས་ཡུལ་དུ་བལྟ་བའི་ཚེ་དབྱིབས་
གླིང་ཆེན་འདྲ་བ་ ལ་ སྟོབས་ རི་ཆུང་དང་འདྲ་ལེའི་འཕུར་གྲུ་བདུན་ མཁའི་
དབྱིངས་སུ་ལྡིང་པ་མཐོང་། ཐམས་ཅད་འཇིགས་ཤིང་སྐྲག་ནས་ལྟས་འདི་འདྲ་
ལྷ་ཡི་སྤྲུལ་པའམ་བདུད་ཀྱི་ཆོ་འཕྲུལ་གང་ཡིན་མི་ཤེས་ཟེར་ནས་ཟིང་ལོང་ལོང་
བྱེད་པའི་སྐབས་དེར། མཐོ་ནམ་མཁའ་སྤྲིན་གྱི་གཞལ་ཡས་ནས། སྤྲིན་དཀར་
ནག་འདྲེས་མའི་ཀློང་རོལ་ནས་བྱ་དཀར་མོ་ནི་རྐང་གཅིག་དང་། | ཨ་ནེ་གནམ་
སྨན་དཀར་མོ་གཉིས་འཇའ་ཚོན་སྣེ་ལྔའི་རྟ་ལ་ཆིབས། སྐྱེས་བུ་ཆེན་པོའི་ཕྲག་
པ་གཡས་གཡོན་གྱི་སྟེང་དུ་བྱོན། ལུང་བསྟན་པའི་གླུ་ཐུང་ཐུང་འདི་བཞེངས་
པར་གདའོ། །
ཆུ་ལ ཀྱི ཀྱི །2
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
།



གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ཤར་གཡུ་ལོ་བཀོད་པའི་ཞིང་ཁམས་ནས། ། མཐོ་གསེར་ལོ་བརྩེགས་པའི་ཁྲི་
སྟེང་ནས། ། དཀར་དུང་ལོ་འབར་བའི་གདན་སྟེང་ནས། ། མ་རྗེ་བཙུན་སྒྲོལ་
མ་དཀར་སྔོན་རྣམས། ། དུས་དེ་རིང་གནམ་སྨན་གྲོགས་ལ་བྱོན། ། གླུ་ལེན་
པའི་མགོ་མོ་བཟང་བར་ཤོག ། ངག་འགུགས་པའི་བསམ་དོན་གྲུབ་པར་ཤོག
ས་འདི་དང་ས་ངོ་མ་ཤེས་ན། ། ས་འདི་ལ་དར་ལེའི་མཚོ་སྟོད་ཟེར། ། རྗེ་སེང་
ཆེན་ལྷ་ཡི་བླ་མ་ཁྱེད། ། ཐུགས་རྣ་བ་མ་གཡེངས་མ་ལ་གསོན། ། ཁྱེད་ཐམས་
ཅད་མཁྱེན་ པོའི་ བདག་པོ་ལ། ། ང་མ་ ལུའི་ ལང་ བསྟན་ མི་ དགོས་ དེ། །
འབེབས་དགོས་ལེ་དམག་ གི་ འགྲོ་ལུགས་རེད། ། དོན་ གོ་ནོར་ དགོངས་ པ་
འཚོམས་རྒྱུ་མེད། །རྒྱ་དུ་རུ་ཁ་པའི་གདུང་རྒྱུད་དངོས། ། ཕོ་ནུ་བོ་བཤན་
དམར་ཟེར་ལེ་བའི། ། ཕ་མ་གཅིག་ཟི་ར་འབུམ་ཐུབ་ཁོས། ། དབྱིབས་གླང་
ཆེན་འདྲ་ལེའི་འཕུར་གྲུའི་ནང༌། ། འབར་རྫས་སྣ་མི་གཅིག་སྣེ་དགུ་བླུགས། །
མཁའི་བྱ་ལམ་གོང་འོག་འུར་སྒྲས་བཀངས། ། གླིང་འབུམ་དམག་ ཤར་འགྲོའི་
དབུ་མགོར་ལྡིང༌། ། འབར་རྫས་ངན་དེ་ལ་སྦི་སྡེ་སྤར། ། ཁྱེད་བུ་རྟའི་དབུ་ཐོག་
འཕངས་གཤོམ་བྱེད། ། དཔེ་ ཁ་ ལས་ ལག་ པ་ མྱུར་ ལེ་ བཞིན། ། ལག་ སྔ་
བརྐྱངས་དགྲ་བོ་མ་རྟུལ་ན། ། ལས་ཆག་སྒོ་ངན་པ་གླིང་ལ་གདའ། ། གནའ་སྔ་
མོའི་བོད་ཀྱི་གཏམ་དཔེ་ལ། ། རྫ་རག་དཀར་འགྲིམས་པའི་བྲེ་སེར་འབྲོང་། །
མགོ་རུ་ཐུར་རྗེ་ ལ་ མ་བརྡར་ན། ། གཡག་ ཨ་ ཡུས་ འབྲོང་ཆེན་བཏུལ་ ཡོང་
ཟེར། །གངས་དཀག་ཡག་འགྲིམས་པའི་ཕོ་ཐོང་སེང་། ། ཁ་མཆེ་གཙིགས་
གཡུ་རལ་མ་ངོམས་ན། ། ཁྱི་དྭ་ལིས་གཡུ་རལ་བཙབས་ཡོང་ཟེར། ། དཔེ་ཟེར་
སྲོལ་བདེན་སྲོལ་གཉིས་ཀ་སྲིད། ། དེ་ལྟ་ན་སེང་ཆེན་རིན་པོ་ཆེ། ། གནམ་རིམ་
པ་བཅུ་ གསུམ་ ཡང་ སྟེང་ ནས། ། སྟོང་ དགྲ་ བོས་ འབར་ སྨྲས་ མ་ འཕངས་
གོང་། ། གླིང་དཀར་པོས་འཕུར་གུ་ གཏོར་ དགོས་ ཡོད། ། ངེད་ལྷ་ དམག་
དཀར་པོའི་དཔུང་ཆེན་ལ། ། ལས་ཆག་སྒོ་ངན་པ་བྱུང་ཉེའི་དུས། ། ང་གནམ་



ནེའི་སེམས་པ་རྒྱ་མཚོའི་རླབས།། རླབས་འཇགས་མེད་ བཞིན་དུ་ལང་ལོང་
འཁྲུག ། ལུས་བདེ་བར་མི་འཁོད་བྱེ་ཐང་ཉ། ། ཉ་ཆུ་བྲལ་གཟིར་བས་བརྡུང་
དང་འདྲ། ། མ་གནམ་ནེས་མགོན་རྒྱུ་གླིང་དཀར་དམག། སྒོས་ཡང་དག་སྐྱོབ་
དགོས་གེ་སར་རྒྱལ། ། རྗེ་རྫས་འོག་ཕུང་ན་འགྲོ་དོན་བྲལ། ། འགྲོ་རིགས་དྲུག་
བདེ་བ་ག་ནས་མཐོང་། ། མཐོ་ཀུན་གསལ་ཉི་འོད་སྤྲིན་པས་བཀབ། ། དམའ་
ས་གཞི་ཡོངས་ལ་མུན་པ་རུབ། ། ཇ་བདུད་རྩིའི་ཆར་འབེབས་ཕར་ལ་ཞོག །
གླིང་ཤུལ་མེད་འགྲོ་ལེའི་ངེས་པ་མེད། ། ལས་དེ་ཚོ་བསམ་ནས་མ་ལུ་ངས། ། མ་
ལུང་གྲོགས་བྱ་དཀར་རྐང་གཅིག་བསྐོར། ། ལུས་སེམས་པ་མི་ལྷོད་ཚབ་ཚུབ་
ངང༌། ། ཁྱེད་སྐྱེས་བུ་ཆེན་པོའི་གམ་དུ་བཅར། ། ང་ཨ་མས་ཞུ་དོན་ཨེ་འདྲ་
གདའ། ། གླིང་འབུམ་ཚོ་དམག་གི་ནང་རོལ་ནས། ། ལྷ་རྟ་མགྲིན་དམར་པོའི་
སྤྲུལ་པ་དེ། ། རོང་མི་ཚོ་དམར་པོའི་ཁྲོ་ཐུང་གིས། ། མཐུ་སྤྲུལ་པས་རིན་ཆེན་
གསེར་བྱར་སྤྲུལ། ། མདའ་སྐྱེས་པོ་འཕེན་མི་འདན་མ་གཅིག ། མ་སེང་གདོང་
རྣམ་སྤྲུལ་དཔའ་མོ་གཉིས། ། བྱུང་མ་གྲུབ་ཁམས་པ་གཡུ་བསྟན་གསུམ། །བྱ་
གསེར་བྱ་ སེར་ པོའི་ ཁོག་ ཏུ་ ཞུགས། ། མཐོ་ བྱ་ ལམ་ གོང༌ མའི་ དབྱིངས་ སུ་
འཕུར། ། བདུད་ཟི་ར་འབུམ་པའི་ཉེ་འཁོར་ལྡིང་། ། མདའ་དར་མ་གནམ་
ལྕགས་ཐོག་འདྲ་འཕངས། ། མཐོ་ནམ་མཁར་ལྡིང་ལེའི་འཕུར་གྲུ་གཏོར།།
གླིང་བུ་རྟ་འབར་རྫས་ཁ་ནས་བསྐྱབས། ། སྟོང་དགྲ་བོའི་ གནམ་དམག་ ཐལ་
བར་བརླག ། དགྲ་ཕར་རྒོལ་དམག་གི་འགོ་མོ་དེ། ། བདུད་སྲིན་པོའི་སྟོབས་
ལས་རྒྱལ་ལེ་དགོས། ། དཀར་ལྷ་དམག་གཉན་དམག་ཀླུ་དམག་གསུམ། ། ལྷ་
དངོས་ཡོད་དངོས་མེད་གཉིས་ལ་སྤྲུལ། ། གློག་དམར་པོ་མཁའ་ནས་འཁྱུག་སེ་
འཁྱུག ། རླུང་བུ་ཡུག་བར་ནས་འཚུབ་སེ་འཚུབ། ། ཆབ་སྔོན་མོ་རྒྱ་མཚོར་
འཁྱིལ་ལེ་ལེ། ། ཁྱེད་སྐྱེས་བུའི་གྲོགས་ལ་བྱོན་ནས་ཡོང་། ། གཏམ་མང་པོ་ཞུ་
བའི་ཁོམ་པ་མེད། ། གླུ་གོ་ན་རྒྱལ་པོའི་ཐུགས་ལ་ཞོག ། གླུ་མ་གོ་བ་ལ་སྐྱུར་
ལེན་མེད། །ནམ་



ཅེས་གསུངས་ནས་ནམ་མཁར་འཇའ་ཡལ་བ་བཞིན་མི་སྣང་གྱུར། དེར་
རྒྱལ་ པོས་ འཕྲལ་ མར་ དཔུང༌ འཇུག་ བྱེད་ མཚམས་ འཇོག་ དགོས་ པ་ དང་།
དམག་དཔོན་རྣམས་རྒྱལ་པོའི་དྲུང་དུ་འཛོམ་དགོས་པའི་བཀའ་ ཕབ། གྲོས་
དབང་རྣམས་ བྲེལ་བྲེལ་ ཚབ་ཚུབ་ངང་འཛོམས་པ་དང་། རྒྱལ་ པོས་ གཏམ་
གཞན་མེད་པར་ལུང་བསྟན་བྱུང་ལུགས་དང་། དམག་བཀོད་ཀྱི་མགུར་མ་འདི་
བཞེངས་པར་གདའོ། །
ཀླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
དཔའ་དགྲ་ ལྷའི་ ཁྲ་ རྫོང་། གོང་འོག་ནས། ། ལྷ་ གཉན་ སྟག་ དཔའ་ ཁྲབ་ རྟ་
གདུགས་གསུམ། ། འཁོར་ཝེར་མ་གསུམ་བརྒྱ་དྲུག་ཅུ་དང༌། ། ལྷ་དགྲ་ལྷ་དགུ་
ཁྲི་དགུ་འབུམ་བསྐོར། ། དུས་དེ་རིང་གེ་སར་གྲོགས་ལ་བྱོན། ། སྟོང་དགྲ་བོ་
ཆམ་ལ་འབེབས་རོགས་མཛོད། །ས་འདི་དང་ས་ངོ་མ་ཤེས་ན། ། གླིང་ལྷ་
དམག་གཡུལ་སར་བརྒྱུད་འགྲོའི་ས། ། རྒྱ་དར་ལེ་མཚོ་མོའི་མཚོ་འགོ་རེད། །
ང་འདྲ་དེ་ང་ངོ་མ་ཤེས་ན། ། ས་འདྲེ་ལུང་སུམ་མདོར་འདུག་པའི་དུས། ། མ་
ངན་པའི་པང་ནས་བུ་ངན་འཁྲུངས། ། བུ་ང་ལ་ཇོ་རུ་སྣ་འཛར་ཟེར། ། ཤར་ལྷ་
སྡེའི་གསེར་ཁྲི་བཟུང་དང་རྟིང༌། ། ལྷ་རིགས་གསུམ་མགོན་པོའི་སྤྲུལ་པ་ལ། །
གླིང་གེ་སར་དམག་གི་རྒྱལ་པོ་དང༌། ། འཛམ་གླིང་ཆེན་མི་ཡི་ཉི་མ་ཟེར། ། རྗེ་
ང་ལ་མིང་འདོགས་མང་ཡང་དེ། ། དོན་མ་ཐུབ་བཙན་པོའི་ཁ་གནོན་དང༌། །
སྐྱེ་འགྲོ་བ་འདྲེན་པའི་ཕ་མ་ཡིན། ། དུས་ད་ལོ་མིན་པའི་གཞེས་ཉིན་ལོར། །
ངེད་གླིང་དང་སྨུག་ཡུལ་འཁྲུག་པ་ཤོར། །གཡུལ་ལོ་གསུམ་འགྱེད་པའི་རྟིང་མ་
ལ། ། བཙན་སྨུག་རྗེ་རྒྱལ་པོ་དབང་དུ་འདུས། ། འདོ་རྟ་དང་སྨུག་ཆུང་དྲེལ་
གཡང་གཙོས། ། ད་ དེ་མིན་ཀུན་ལ་ མཁོ་ དགོས་རྒྱུ། ། ནོར་ གཏེར་ གཡང་
བླངས་ཏེ་འཛམ་གླིང་འགྱེད། ། བཞིན་དགའ་སྐྱིད་འཛུམ་མདངས་མ་ཡལ་
གོང་། ། དམག་བུ་རྟ་དབུགས་ངལ་མ་གསོས་གོང་། ། ཡང་ཇ་ཡུལ་བདུད་དང་



སྲིན་པོས་ཁེངས། ། རྗེ་ནམ་མཁའ་རྒྱལ་པོའི་གསེར་ཁྲི་འཕྲོགས། ། ཤར་འུ་
འབངས་མུན་པའི་གླིང་ན་ཚུད། ། བདེ་རྟ་རྔ་མ་མཐོང་སྡུག་གིས་གཟིར། །
བདུད་འདོད་རྔམས་ཆེ་ནས་མཐའ་ཁུལ་དཀྲུགས། ། མཐུ་རྫུ་འཕྲུལ་ང་དང་
ཚད་ཀྱི་ཟེར། ། དཔའ་འགྲན་ཡ་གླིང་དཀར་དཔའ་བོ་ཟེར།། དེ་གོ་ཡང་གོ་ལ།
བདེན་ཡང་བདེན། ། ངེད་ལྷ་དམག་འུ་ཟིའི་ལམ་སྣེ་བརྒྱུད། ། རྒྱ་དར་ལེ་མཚོ་
མོར་འབྱོར་བའི་དུས། ། གློ་ཐོག་རྒྱུག་ཉི་འོད་སྤྲིན་པས་བཀབ། ། མགོ་རྣ་བས་
འཇིགས་པའི་སྒྲ་ཆེན་ ཐོས། ། མིག་ཁྲ་ བོས་ ལྟས་ངན་འཕུར་གྲུ་མཐོང་། །
དམག་བུ་རྟ་ཅི་བྱེད་དྲ་བར་ཚུད། ། ལྟས་འདི་འདྲ་ཅི་ཡིན་གང་ཡིན་ཟེར། །
དོན་ངོ་མ་དགྲ་བོའི་འཕུར་གྲུ་རེད། ། ལྟས་ངན་པའི་འཕྲུལ་ཆས་མཁའ་ནས་
ལྡིང༌། ། ངེད་ལྷ་དམག་ཐལ་བར་བརླག་འདོད་རེད། ། དེ་རེདཀྱང་བསམ་
ཚད་གྲུབ་ལེ་མིན། ། མ་ཡུམ་ཆེན་གནམ་སྨན་དཀར་མོ་དང༌། ། ཨ་བྱ་ར་ལྷ་མོ་
རྐང་གཅིག་ མའི། ། དགྲ་འདུལ་ ཐབས་ལུང་བསྟན་ཨེ་འདྲ་བྱུང་། ། ལྷ་རྟ་
མགྲིན་སྤྲུལ་པའི་ཁྲོ་ཐུང་དཔོན། ། རྒྱུ་རིན་ཆེན་གསེར་གྲུབ་བྱ་ལ་སྤྲུལ། ། བློན་
འདན་མ་ཨ་སྟག་གཡུ་བསྟན་གསུམ། ། རྐྱེན་མདའ་ལ་རང་དབང་ཐོབ་པའི་
མི། ། དཔོན་ ཁྲོ་ཐུང་ སྤྲུལ་ པའི་བྱ་ ཁོག་ཞུགས། ། མཐོ་ བྱ་ལམ་གོང་ མའི་
དབྱིངས་སུ་འཕུར། ། བདུད་ཟི་ར་འབུམ་པའི་ཉེ་འཁོར་ལྡིང་། ། མདའ་སྐྱེན་
པོ་འཕངས་ནས་འཕུར་གྲུ་གཏོར། ། གླིང་དཔའ་བོས་ མདའ་ རྟགས་ངོམས་
དགོས་གསུངས། ། དགུང་གནམ་ནས་རྫས་ངན་ལྷུང་པའི་དུས། ། མགོན་ལྷ་ཀླུ་
གཉན་གསུམ་ཁེབས་པ་ཆེ། ། ངེད་བུ་རྟར་ཆག་གྲུམ་མི་ཆེ་གསུངས། ། ངས་
གོང་ཞུས་གནམ་ནེའི་ལུང་བསྟན་རེད། ། ས་འདིར་འཛོམས་གླིང་གི་དཔའ་བོ་
རྣམས། ། ཕོ་རྒོད་པོའི་བུ་ལ་འཁོར་གསུམ་བསྐོར། ། རྟ་འདོ་བའི་ལུས་ལ་སྒོ་
སྲབ་བསྟོད། ། དགྲ་རྣམ་བྱུང་རང་གྲ་ཁྲིགས་སེ་མཛོད། ། ཕ་ཁྲོ་ཐུང་འདན་མ་
དཔའ་རྒོད་བཞི། ། ཆེད་མངགས་ལེ་མིན་དེ་ལས་ཀྱིས་བསྐོས། ། མདའ་རྐྱེན་
པོ་འཕངས་མི་བཅུ་ཡིས་བསྐོར། ། ཕ་ཁྲོ་ཐུང་སྤྲུལ་པའི་བྱ་ཁོག་ཞུགས། །
70



་
དགུང་ནམ་མཁའི་དབྱིངས་ སུ་ལ་མོར་འཕུར། ། ལག་སྔ་བརྐྱང་རྒྱལ་ ཁ་ཕྱི་
བརྐྱང་ཕུང་། ། ཚིག་ཡིག་འབྲུ་གཉིས་དེ་ ཐུགས་ལ་བཞག ། བློ་རིག་པས་
རྟགས་མ་ལོན་ལེ་དགོས། ། དུས་ད་ལོའི་དམག་གི་ཡོ་ལང་ལ། ། ངེད་བུ་རྟ་འཆི་
རྨས་ཆེ་ཡང་དེ།། ད་དེ་ལ་འགྱོད་སེམས་དགོས་ལེ་མིན། ། དགྲ་ལག་འཆི་
དམྱལ་བར་མི་ལྟུང་ལེ། ། ང་སྐྱེས་བུས་རྣམ་ཤེས་ཡར་འདྲེན་བྱེད། ། ཚེ་ཕྱི་མ་
མཇལ་ལེའི་སྨོན་ལམ་འདེབས། ། གླུ་གོ་ན་དཔའ་བློན་ཐུགས་ལ་ཞོག ། མ་གོ་
ཀླུ་ལ་སྐྱོར་རྒྱུ་མེད། །
ཅེས་ཟེར་བའི་མགུར་དེ་ལྟར་བཞེངས་པ་དང་། དཔའ་བོ་རྣམས་ཀྱིས་
མངོན་པར་བསྟོད། སྟག་རོང་དཔོན་པོ་ཁྲོ་ཐུང་གིས་གསེར་བྱ་སྟོབས་ཆེན་ཞིག་
ལ་སྤྲུལ། དེ་ཡི་ཁོག་པའི་ནང་དུ་དཔོན་བློན་བཅུ་བཞི་འཛུལ། དངོས་མེད་རྫུ་
འཕྲུལ་གྱིས་བྱ་ལམ་གོང་མའི་དབྱིངས་སུ་འཕུར། བདུད་བློན་ཟི་རའི་ཉེ་འཁོར་
དུ་བཅར་ནས་སོ་བཙུགས་པའི་སྐབས་དེར། བདུད་བློན་ཟི་ར་འབུམ་ཐུབ་ཀྱིས་
འཕུར་གྲུ་དཀྱིལ་མའི་འཁོར་ཁང་ནང་ནས་ལག་བརྡ་ཞིག་བྱས་པ་དང༌། ། འཕུར།
གྲུ་དང་པོ་དང་གཉིས་པའི་ནང་ནས་འབར་རྫས་འཕངས་པ་དེ། དགའ་བདེ་
དང་གཡུ་ལྷའི་ལས་དམག་འཇང་ཡུལ་དུ་འགྲོ་སའི་ལམ་དུ་ལྷུང་ སྐབས། ལྷ་
དམག་དུང་ཕྱུར་བཅོ་བརྒྱད་ཀྱིས་རྫས་ཤུགས་བླངས་པས། མེ་ལྕེ་དང་ལྕགས་ཕྱེ་
ཐོར་བའི་ཤུལ་ལ་མི་རྟ་བརྒྱ་སྐོར་གྲོངས་སོང་བ་ལས་སྐྱོན་ཆེ་བ་མ་བྱུང་། ཡང་
ལག་བརྡ་ཞིག་བྱས་པ་དང༌། ། འཕུར་གྲུ་ གསུམ་ པ་དང་བཞི་པའི་ནང་ནས་
འབར་རྫས་ འཕངས་ སྐབས། གཉན་དམག་ དགུ་ ཁྲི་ དགུ་འབུམ་ གྱིས་ རྫས་
ཤུགས་བླངས་ པས་ མོན་འཇང་ གི་བུ་རྟ་བརྒྱ་སྐོར་ཙམ་ ཤི་རྨས་བྱུང་ བ་ ལས་
དམངས་འཚེ་མ་ཕོག འཕུར་གྲུའི་ནང་ནས་ས་ངོས་སུ་བལྟ་སྐབས་གླིང་དམག་
གི་རུ་དར་ནི་སྔར་བཞིན་ནགས་ཚལ་འཁྲིགས་པ་ལྟར་ནམ་མཁར་བསྒྲེངས་ནས་
ཡོད་པ་མཐོང་། ཡང་ལག་བརྡ་ཞིག་བྱས་པ་དང༌། འཕུར་གྲུ་ལྔ་པ་དང་དྲུག་
པའི་ནང་ནས་འབར་རྫས་འཕངས། ཀླུ་དམག་བྱེ་བ་འབུམ་ཚོས་རྫས་ཤུགས་



བླངས་པས། རྟའུ་དང་མི་ཉག་སེང་བློན་ཤོག་གསུམ་ནས་བུ་རྟ་བརྒྱ་སྐོར་ཙམ་
ཤི་རྨས་བྱུང་བ་ལས་བྱིངས་ལ་མ་གནོད། དེར་འབུམ་ཐུབ་དཔོན་འཁོར་རྣམས་
ཅི་བྱ་མེད་པའི་གནས་སུ་ལྷུང་། ད་ནི་འཕུར་གྲུ་བདུན་གྱི་འབར་རྫས་རྣམས་
སྡེབ་གཅིག་ལ་འཕངས་ནས་འགྲོ་ན་དགའ་ཟེར། ཚབ་འཚུབ་ངང་འཁོར་ལོ་
བསྐོར་བྱེད་འགུལ་ནས་མྱུར་ཚད་གློད། འབར་རྫས་ཡོད་དགུ་འཕངས་ནས་
ཕྱིར་བཤོལ་བྱ་གཤོམ་བྱེད་པའི་སྐབས་དེར་འདན་མ་དང་དཔའ་མོ། མ་གྲུབ་
ཁམ་པ་གཡུ་བསྟན་གཙོས་མདའ་མཁན་བཅུ་བཞིས་དང་པོ་ལྷ་སྐུལ་ཀླུ་འབོད་
མཛད། དེ་ནས་མདའ་མོ་གཞུ་སྟེང་དུ་སྒྲོན་སོ་ཁ་ལེགས་པར་སྨྲས་ནས་མདའ་
རེ་སྤྲིངས་པ་དང༌། མདུན་ངོས་ཀྱི་འཕུར་གྲུ་གསུམ་ལ་ཕོག་ནས་མཁའ་དབྱིངས་
སུ་འབར་གས་བྱས་ཏེ་ལྕགས་རོ་དང་ཤིང་རོ་ས་ལ་ལྷུངས། མཚོ་འགྲམ་དུ་ཡོད་
པའི་འདན་མ་དང་སྟག་རོང་གི་ལས་དམག་ལྔ་བཅུ་སྐོར་ཤི་རྨས་བྱུང་། ཁྲོ་ཐུང་
གིས་གསེར་བྱའི་ཁ་ལོ་གཡས་ཕྱོགས་སུ་གཅུས་པ་དང་། འདན་མ་དང་ཨ་སྟག་
ཀླུ་མོས་ དུས་ གཅིག་ལ་མདའ་རེ་འཕངས་པ་བདུད་བློན་ཟི་ར་འབུམ་ཐུབ་ཀྱི་
འཕུར་གྲུར་ ཕོག་ ནས་ ཟུར་ གཅིག་ གཏོར་ལེས་ མི་ཚད། དམུ་ བདུད་བཙན་
གསུམ་གྱིས་བརྐྱངས་པའི་འཇའ་ལམ་ཡིན་ཡང་བཅད་པས། འཕུར་གྲུ་ནམ་
མཁའ་ནས་མར་ལྷུང་ཏེ་རི་བོ་གནམ་ལྕགས་མེ་འབར་གྱི་རྩེ་མོར་བརྡུང་ནས་ཐལ་
བའི་ཡུལ་དུ་སོང་། གཞན་འཕུར་གྲུ་གསུམ་པ་དེ་འུར་སྒྲ་དང་བཅས་གླིང་གེ་
སར་རྒྱལ་པོའི་དབུ་གུར་གྱི་མཁའ་ཐོད་དུ་བྱུང་བ་དང་སློབ་དཔོན་རིན་པོ་ཆེས་
ཐོག་གསུམ་ཕབ་ནས་གཏོར་བས། བྱ་རོ་མེས་འཚིག་པ་ལྟ་བུ་དུ་བ་སྔོན་འཁྱུག་
སེ་ཁ་ཐུག་འཕུར་གྲུ་གཅིག་རྟའུ་མཚོ་ཆེན་བར་མའི་ནང་དུ་ལྷུངས། གཅིག་ཟི་
ལིང་གནམ་མཚོའི་ནང་དུ་ལྷུངས། གཅིག་དར་ལེ་མཚོ་མོའི་ནང་དུ་ལྷུང་སྐབས།
ས་གཞི་ཐམས་ཅད་འགུལ་ཡོམ་ཡོམ་བྱས་པ་མ་གཏོགས་གླིང་དམག་ལྷ་མགོ་མཐོ་
བས་སྐྱོན་མ་བྱས། དེར་གླིང་འབུམ་ཚོའི་དམག་ གིས་ དར་མཚོན་མཁའ་ལ་
བཏེགས། ཀི་བསྭོ་ཧོ་ཡིས་བརྒྱངས་ནས་ས་མཆོངས་གནམ་མཆོངས་བྱེད་པའི་
72



སྐབས་དེར་ ཨ་ ཁུས་ གླིང༌ དམག་འདུ་ལོང་ ཆེ་ བའི་ མཁའ་དབྱིངས་ སུ་ ལྡིང༌།
གཡས་སྐོར་གསུམ་དང་གཡོན་སྐོར་ལན་གསུམ་བརྒྱབ། གླུ་ཧར་མིན་ཧུར་ཐུང་
གི་རྟ་ལ་དྲངས། མཐོ་ནམ་མཁའི་དགུང་ནས་དཔའ་གླུ་འདི་ཕུལ་བར་གྲགས་
སོ།། ། ། |
ཀྱི་
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
བོན་ལྷ་སྐུ་ཚེ་དབང་རིག་འཛིན་མཁྱེན། ། བོན་སྤྲུལ་དེ་སྟོན་པ་གཤེན་རབ་
མཁྱེན། ། བོན་སེར་དེ་བླ་མའི་ཚོགས་དང་བཅས། ། དུས་དེ་རིང་ཨ་ཁུའི་གླུ་
འགོ་དྲོངས། ། ས་འདི་དང་ས་ངོ་མ་ཤེས་ན། ། མཐོ་ཨ་སྔོན་བྱ་ལམ་འོག་མ་
རེད། ། ཕོ་ང་འདྲ་ང་ངོ་མ་ཤེས་ན། ། ཤར་གླིང་དཀར་ནོར་བུའི་ས་ཆ་ནས། །
ས་བཙན་པོ་རྫ་ མ་ གཡང་འགག་ནས།། བྲག་བཙན་ པོ་ གདོང་དམར་ མར་
གཤམ་ནས། ། སྲིབ་སུ་རུ་ནག་ཆུང་ཡར་གོང་ནས། ། རྫོང་བཙན་པོ་ཕོ་རོག་
སྙིང་རྫོང་ནས། ། ཕོ་ང་ལ་སྟག་རོང་ཁྲོ་ཐུང་ཟེར། ། ཡིན་ཐག་ཆོད་རྟ་མགྲིན་
སྤྲུལ་པ་ཡིན། །གླུ་འདི་ཡི་གླུ་ངོ་མ་ཤེས་ན། ། གླུ་འདི་ལ་ཧོར་མིན་ཧུར་ཐུང་
ཟེར། ། གླུ་ཧར་གྱི་ནང་ནས་ཧུར་ཞིག་ལེན། ། ཧུར་ཐུམས་ཀྱི་ནང་ནས་ཧར་
ཞིག་ལེན། ། གླུ་ཧར་མིན་ཧུར་ཐུང་དེ་ནས་བཏགས། ། དུས་དེ་རིང་གེ་སར་
དམག་གི་རྒྱལ། ། སྒོས་ཡང་དག་ཕྱོགས་བཞིའི་དམག་དཔོན་རྣམས། ། སྤྱན་ཁྲ་
ཆུང་དབང་པོས་ང་ལ་ལྟོས། ། ལེབ་སྒྲ་འཛིན་རྣ་བས་ང་ལ་ཉོན།། ང་ཐང་
དཀར་རྒོད་པོ་མ་རེད་དེ། ། རྒོད་ཐང་དཀར་བཞིན་དུ་མཁའ་ལ་ལྡིང་། ། བར་
ཨ་སྔོན་དགུང་ནས་ཏ་ལ་ལ། ། ཨ་མཁའ་སྔོན་ནམ་འཕང་སྤྱོད་ལེ་རེད། ། ང་
གངས་ཆགས་ སེང་ གེ་ མ་ རེད་དེ། ། གངས་ དཀར་ ཡིག་ རི་ ནས་ གཡུ་ རལ་
ངོམས། ། འབྲུག་གཡུ་འབྲུག་ཟིལ་གྱིས་གནོན་ལེ་རེད། ། ང་ནགས་ཆགས་རྒྱུ་
སྟག་མ་རེད་དེ། ། ནགས་སྡུག་པོའི་ཁྲོད་ནས་འཛུམ་དྲུག་ངོམས། ། གཟིག་ཁྲ་
བོ་དབང་དུ་འདུ་ལེ་རེད། ། ང་བྱ་རྒྱལ་ཁྱུང་གི་འགྲན་ཡ་དེ། ། ཁོ་དུག་སྦྲུལ་



མགོ་བཞིས་འགྲན་ས་མེད། ། གླིང་ལྷ་སྡེ་དཀར་པོའི་ཡ་བོ་དེ། ། མཐའ་བདུད་
དང་སྲིན་པོས་བཅར་ས་མེད། ། རྗེ་སེང་ཆེན་བླ་མའི་མཐུ་རྩལ་ལ། ། ཁོ་བདུད་
རྒྱལ་དཀར་རས་དོ་ས་མེད། ། འདྲ་བསམ་མི་མང་དེ་དོ་མི་ཉུང་། ། དཔེ་ཟི་ར་
འབུམ་ཐུབ་ཁོ་ལ་ལྟོས། ། ཁོ་བྱ་བྱེད་མང་བས་འཕུར་གྲུ་བཅོས། ། འཕྲུལ་
འཕུར་གྲུའི་ནང་དུ་འབར་རྫས་བླུགས། ། དགུང་ནམ་མཁའི་དབྱིངས་སུ་བྱ་
བཞིན་འཕུར། ། འུར་འུང་སྒྲས་གནམ་དང་ས་ཡང་གཡོས། ། སྤྲིན་དཀར་པོ་
འཕུར་གྲུའི་འོག་ལ་མནན། ། གནམ་སྔོན་པོ་རས་སྔོན་བཞིན་དུ་བཤགས། །
འབར་མེ་རྫས་ས་གཞིའི་སྟེང་ལ་འཕངས། ། གླིང་ལྷ་དམག་འུ་འགྲོའི་དམག་
ལམ་བཅད། ། ཕོ་ང་འདྲའི་གོང་ལ་སུ་མེད་བསམ། ། རི་འདི་ཡི་རྒྱབ་ལ་རི་མེད་
བསམ། ། གནམ་འདི་ཡི་གོང་ལ་གནམ་མེད་བསམ། ། རྒྱ་དར་ལི་མཚོ་མོའི་
མཁའ་ཐོད་ལྡིང༌། ། གླིང་འབུམ་དམག་ ཤུལ་མེད་བཅོས་བསམ་དེ། ། དུས་
མཐའ་མར་རང་སྲོག་རྫ་ལ་ལྕེབས། ། འོད་རྟ་རྔ་མེད་ལེ་འཇའ་བཞིན་ཡལ། །
གཏམ་གྲགས་པ་གཉིས་དེ་རླུང་ལ་བསྐུར། ། ལས་འབྲས་བུ་མ་ཐོན་སྡུག་ཚེ་
རྫོགས། ། དེ་དགྲ་ཡ་གླིང་ལ་བྱས་པས་འཕུང་། ། ཕ་ཁྲོ་ཐུང་མཐུ་རྩལ་ཆེ་བས་
འཕུང༌། ། འདན་མི་གསུམ་མདའ་ཁ་རྐྱེན་པས་འཕུང་། ། སྲོག་རྟ་རྔ་མི་ཤོར་ཅི་
ལ་སྲིད། ། དཔེ་བཞག་ན་འདྲ་མ་ཨེ་འདྲ་རེད། ། དམའ་ས་གཞི་སེར་པོའི་ཡང་
སྟེང་ནས། ། སྦྲུལ་ཁྲ་བོ་འགྲོ་གནོད་དུག་པ་ཅན། ། སྦྲུལ་འཁྱུག་འགྲོ་ཁ་རླངས་
འཐུལ་ཐུ་ཡང༌། །བྱ་ཁྱུང་ཆེན་རྒྱལ་པོའི་ཡ་བོ་མིན། ། མཐོ་ཏི་སེ་གངས་ཀྱི་རི་
ལྡེབས་ནས། ། བུལ་རུས་ སྦུལ་ གངས་སྦལ་ཆུ་སྦལ་ གསུམ། ། འཕག་འཚག་
མཆོངས་རྩལ་དྲུག་འཛོམས་ན་ཡང་། ། གངས་དཀར་ཡག་ སེང་ གེའི་ཡ་ བོ་
མིན། ། སྡུག་འོན་པ་མིན་ན་གོ་ཚོད་དང༌། ། མིག་ཁྲ་ཆུང་གདའ་ན་རིག་ཚོད་
ཡིན། ། དེ་དེ་ནས་གསོན་དང་རྒྱལ་བློན་རྣམས། ། ང་ཁྲོ་ཐུང་བྱ་གྲུའི་ནང་ནས་
འགྱིངས། ། དམའ་ས་གཞིའི་ངོས་ལ་བལྟ་བའི་དུས། ། འཛམ་གླིང་ཆེན་པང་
དུ་བླངས་ལེ་འདྲ། །ཤར་ཇ་ཡུལ་ལག་ཏུ་འཛིན་ལེ་འདྲ། ། བདུད་སྲིན་སྒར་



མིག་ལམ་བསྟར་ལེ་འདྲ། ། ཕོ་བདུད་རྒྱལ་ཀ་ར་དབང་ཕྱུག་གི ། བདུད་
དམག་སྒར་ སྲིན་ སྒར་ དུ་ སྒར་ གསུམ། ། ཤར་ ཇ་ ལུང་ གསུམ་ གྱི་ སྟེང་ ལ་
གདའ། ། སྟོད་སྒར་འགོ་གངས་རི་འགྱིངས་འགྱིངས་རེད། ། བར་སྒར་དཀྱིལ་
རྫ་ནག་ སྤུངས་ སྤུངས་ རེད། ། མདའ་ སྒར་ འདབ་ ཁྲག་ མཚོ་ འཁོལ་ འཁོལ་
རེད། ། མཚོན་བ་དན་ནགས་ཚལ་འཁྲིགས་འཁྲིགས་རེད། ། སྟོང་དགྲ་བོའི་
བརྗིད་ཉམས་རིག་པའི་དུས། ། ཕོ་འདར་མ་ཡིན་ན་སྐྲག་ལེ་རེད། ། ཕོ་རྒོད་པོ་
ཡིན་ན་ངར་ལེ་རེད། ། ང་ཁྲོ་ཐུང་འདར་མིང་ཐོགས་པ་ལས། ། ཕོ་དཔའ་བོའི་
མིང་ཆེན་མ་ཐོབ་མོད། ། སྟོང་དགྲ་བོའི་བརྗིད་ཉམས་རིག་པའི་དུས། ། ཞེ་ཁྲོ་
བ་ཁོང་གི་གཏིང་ནས་འབར། ། ལག་དཔུང་པའི་ཤ་རྒོད་ཡིན་ཀྱང་འཕག།
དགྲ་ངོ་གདོང་དེ་མར་བླངས་ནས་ནི། ། དཔའ་ རྟགས་མ་རིམ་ བཞིན་ལེན་
དགོས་བསམ། ། སེམས་ཁྲོ་བ་མ་ཞི་ངར་ནས་ཡོད། ། གླིང་གེ་སར་དམག་གི་
རྒྱལ་པོ་ཁྱེད། ། ཁྱེད་ཐམས་ཅད་མཁྱེན་པའི་བདག་པོ་ལ། ། ང་ཨ་ཁུས་གསལ་
འདེབས་མི་ཕོད་དེ། ། བདུད་སྲིན་པོས་དམག་གྲ་བསྒྲིགས་ཚུལ་དེ། ། ངས་མེ་
ལོང་བལྟས་འདྲ་རིག་པའི་དུས། ། ལྷད་རྟ་རྔ་མེད་པའི་འཆར་སྣང་དེ། ། སྙན་
མི་སྒྲོན་གསང་ན་ག་ནས་འགྲིག ། དེ་ཡིན་ན་རྒྱལ་བློན་གསན་རྒྱུ་ལ། ། ངེད་ལྷ་
དམག་དཀར་པོའི་དཔུང་ཆེན་དེ། ། དམག་རུ་ཆེན་དཔུང་ཆེན་ གཉིས་ ལ་
བགོས། ། རུ་དཔུང་ཆེན་དང་པོ་ཇ་ལུང་སྤུངས། ། རུ་དཔུང་ཆེན་གཉིས་པ་
རྒྱལ་སར་སྤུངས། །རུ་དང་པོས་ཇ་ལུང་སྲིན་སྒར་བཅོམ། ། རུ་གཉིས་པས་
དགའ་བདེའི་དཔུང་དང་སྡེབ། ། ཤར་འུ་ཟིའི་ཇ་ཁྲོམ་གོང་འོག་འཛོམ། །།
བདུད་ཀ་ར་རྒྱལ་པོའི་ལས་དམག་རྟུལ། ། དཔའ་རྟགས་མ་འཛམ་གླིང་བཞག་
ན་བསམ། » ། གཏམ་མང་པོ་ཞུ་བའི་ཁོམ་པ་མེད། ། གླིང་རྒྱལ་བློན་ཐུགས་ལ་ཇི་
ལྟར་དགོངས། ། གླུ་གོ་ན་ཐམས་ཅད་ཡིད་ལ་ཞོག་། གླུ་མ་གོ་ཟེར་ན་སྐྱོར་རྒྱུ་
མེད། །ས་ཀྱི་བར་
ཅེས་ཟེར་བའི་གླུ་དེ་ལྟར་ཕུལ་བ་དང་། རྒྱལ་བློན་དཔུང་དམག་རྣམས་ཀྱི་



ཐུགས་ལ་དེ་སྔ་ཧོར་གླིང་འཁྲུག་སྐབས་ཨ་ཁུས་རང་བྱུས་མི་ལ་བཙོངས། 1:|: གཞན་
བྱུས་དང་དུ་བླངས། ཐ་ན་རང་གི་བུ་རྒྱུད་བུ་ཚ་ཡིན་ཀྱང་དགྲ་ཁར་བརྫངས།
ལས་ཕྱི་ནང་མི་ཤེས་ལེའི་མི་ཞིག་ ཡིན་ མོད། ཤར་ སྨུག་ གུའི་ ཡུལ་ནས་ དྲེལ་
གཡང་འབེབས་སྐབས་དང༌། ད་ཀོ་བདུད་སྲིན་དང་མཁའ་དམག་རྒྱག་བཞིན་
ཡོད་པའི་ནང་དུ་བྱས་པ་ཆེན་པོ་བཞག་སོང་ལ།། མཁའ་ཐོག་ནས་དཔའ་ གླུ་
བླངས་པ་མ་ཟད་དཔུང་ཆེན་ཇི་ལྟར་སྤུངས་ལུགས་ཐད་ཀྱི་བསམ་འདུན་ཡོང་
གསུངས་སོང་ཟེར་ནས་མཐེ་མོ་མཁའ་ལ་བསྒྲེངས་ནས་བསྔགས་བརྗོད་མཛད་
དོ།
།
དེ་བས ། 1 དེ་ནས་
སྟེ། ཉི་མ་དེ་ཡི་ནངས་པར་གླིང་རྗེ་གེ་སར་རྒྱལ་པོའི་ལྷ་གུར་མཐོང་བ་ཀུན་
སྨོན་དེ། ལྷ་ཀླུའི་སྤྲུལ་པས་རྩྭ་ཆུ་ཤིང་གསུམ་འཛོམས་པའི་རྨ་ཟི་ལྷ་ཐང་ཟེར་
བའི་གནས་ཡུལ་དུ་གདན་དྲངས། ཉི་མ་སྟོང་གི་འོད་མདངས་གཅིག་ཏུ་སྡུད་པ་
བཞིན་ཁྲ་འཁྱིལ་ལེར་ཁ་ཐུག་ཕུབ། འདྲེ་སྲིན་འབྱུང་པོའི་གནོད་འཚེ་མི་ཕོག་ལེ་
དགྲ་ལྷའི་ཚོགས་ཀྱིས་བསྐོར་ནས་བཞུགས་ པར་གདའ། གླིང་སྒར་དུ་དམག་
དུང་གི་ཐོན་བརྡ་འབུད་པ་དང༌། རྒྱལ་པོས་རྨོག་ཆེན་རྒྱལ་བའི་ཐོད་དཀར་ལ་
རྒྱལ་བ་རིགས་གསུམ་མགོན་པོས་བསྐོར། ཁྲབ་ཆེན་བྱང་བུ་འབུམ་རྫོང་ལ། ཞི་
ཁྲོ་དམ་པ་རིགས་བརྒྱད་བསྐོར། ཕུབ་མོ་སྦེ་དཀར་ལེབ་ཆེན་ལ། གླིང་བཞི་
སྲུང་བའི་དགྲ་ལྷས་བསྐོར། སྟག་དོང་གཡས་པའི་ནང་བཅུད་ལ། མདའ་རབ་
དགུ་བཅུ་གོ་དགུས་བསྐོར། གཟིག་ཤུབས་གཡོན་མའི་ནང་བཅུད་ལ། མཆོག་
དཀར་རྭ་རྒོད་འཁྱིལ་འཁྱིལ་བསྐོར། རལ་གྲི་བཏབ་པ་ལན་མེད་ལ། སྲོག་
གཅོད་མྱུར་བའི་དགྲ་ལྷས་བསྐོར། མདུང་མོ་ཁམས་གསུམ་ཟིལ་གནོན་ལ། བ་
དན་གཡུལ་ལས་རྣམ་རྒྱལ་བསྐོར། འདོ་བ་རྐྱང་པོའི་གོང་དུ་ཆིབས། ། ལྷ་སྲས་
དགྲ་ལྷས་འདོ་བ་ཁྱུང་གཤོག་སྔོན་མོ་ལ། མཛེས་པའི་སྒ་སྲབ་བཅོ་བརྒྱད་བསྟོད།
ཁྲབ་རྨོག་འཁོར་གསུམ་སྐུ་ལ་གསོལ། དགྲ་ལྷ་རྟ་གདུགས་དཀར་པོ་གཡུལ་ལ་
ཆས་པ་བཞིན་གླིང་དམག་གི་དམག་སྣེ་དྲངས། མཚོ་ནག་ལྷོ་སྤྲིན་འཚུབ་མོ་
76



བརྒྱུད་ཟིང་ལོང་ལོང་ངང་བྱོན་བཞིན་ཡོད་པའི་སྐབས་དེར་ ལྕགས་ནག་ཐང་
ཆེན་ཟེར་བའི་ཡང་སྟེང་ནས་བདུད་བློན་ལྕགས་ནག་འབུམ་ཐུབ་དང༌། ཐང་
ནག་རྩེ་རྒྱལ་ཟེར་ བས་ རང་རང་གི་རྟ་ཐོག་ ཏུ་བུད། གཡུ་ ལྷ་ གཙོས་ དམག་
དཔོན་གསུམ་ལ་མདའ་འཕངས་ཏེ་རྟ་ཐོག་ནས་འབེབས་དགོས་སྙམ། ཡང་
མདའ་མོ་སྔ་འཕངས་བྱས་ཚེ་སྔར་ཚུལ་འགྲོ་བ་དང༌། སྒོས་ཤ་པ་གསུམ་སུ་ཡིན་
ཤེས་མི་ཐུབ། སྔོན་ལ་སུ་ཡིན་ཤེས་པ་བྱེད་དགོས། དེ་ནས་ག་ལེར་བཟོ་ལྟ་སྤྲད་
ན། དཔའ་བོའི་ངང་ཚུལ་མངོན་ཐུབ་བསམ། རྟ་ཁ་བཀག་ནས་རང་སར་
བསྡད་པ་དང་། ། སྲིན་མོ་མིག་དགུ་མས་རླུང་འཚུབ་ཞིག་ལ་སྤྲུལ། གཡས་སྐོར་
གསུམ་དང་གཡོན་སྐོར་གསུམ་བརྒྱབ། དེ་ནས་རང་གཟུགས་དངོས་བསྟན་
ནས་གླུ་འདི་བླངས་པར་གདའོ། ། བྱས་པ་
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་གཡང་གི་ར་བ་ནས། ། ལྷ་ཆེན་དེ་དགའ་རབ་དབང་ཕྱུག་
མཁྱེན། ། ལྷོ་སྤྲིན་ནག་འཚུབ་མོའི་ཡར་གོང་ནས། ། ལྷ་ཁྲ་རབ་དབང་གི་རྒྱལ་
པོ་མཁྱེན། ། བདུད་སྲིན་པོ་ཁྲོས་པའི་ཕ་མཁར་ནས། ། ཕོ་བཙན་བདུད་མེ་ལྕེ་
དམར་པོ་མཁྱེན། ། ཐུགས་མཁྱེན་གཟིགས་མིག་དགུའི་གྲོགས་ལ་བྱོན། ། གླིང་
དཀར་པོའི་བསྟན་པ་བརླགས་རོགས་མཛོད། ། མ་སྲིན་མོའི་འགོ་འཕང་བསྟོད་
རོགས་མཛོད། ། ལྷ་དེ་འདྲ་ཡན་ལ་འབོད་ལེ་མེད། ། ས་འདི་དང་ས་ངོ་མ་ཤེས་
ན། །ས་འདི་ལ་ལྕགས་ནག་ཐང་འབར་ཟེར། ། མི་ལ་ལས་མཚོ་ནག་འཚུབ་མོ་
ཟེར། ། ཡང་ལ་ལས་མ་ཕམ་གོང་མཚོ་ཟེར། ། ཡིན་ཐག་ཆོད་མི་སྔོན་བཤས་
ཐང་རེད། ། ང་འདྲ་དེ་ང་ངོ་མ་ཤེས་ན། ། མཐའ་མུན་པ་ནག་པོའི་གླིང་ཆེན་
ནས། ། བདུད་སྲིན་མོ་ཁྲོས་པའི་ཕ་མཁར་ནས། ། སྲིན་ཤ་ཟན་སྲི་བ་མིག་དགུ་
ཟེར། ། ཤ་མི་ཤ་ཟ་ཞིང་མི་ཁྲག་བཏུང་། ། དྲིན་ཕ་མ་ཡིན་ཀྱང་ཟ་མི་ཡིན། །
ཁྱོད་སྔོན་མོ་དགུ་ཡིས་བསྐོར་ལེའི་བུ། ། ཕོ་རྒོད་ཚུལ་དམག་ གི་ གདོང་ལེན་



བ། ། མི་ཁྱོད་ལ་མི་མིང་ཅི་འདྲ་འབོད། ། རྟ་དེ་ལ་རྟ་མིང་ཅི་འདྲ་ཟེར། །།
དགྲ་དམག་འགྲོ་ཇག་འགྲོ་མོ་རྐུན་གསུམ། ། ལས་དེ་གསུམ་ནང་ནས་ཅི་ལ་
དམིགས། ། རྐུ་ཇག་འ གྲོ་མོ་རྐུན་ལམ་གཡར་བྱེད། ། དགྲ་དམག་འགྲོ་ཡིན་ན་
འགྲིམས་ལམ་མེད། ། ཁྱེད་མི་སྔོན་རྟ་སྔོན་གཡུ་མདོག་ཅན། ། འབྲུག་གཡུ་
འབྲུག་མཚོ་ནས་ལངས་འདྲ་བ། ། དཔའ་རྩལ་དྲུག་ལུས་ལ་རྫོགས་ན་ཡང་། །
ང་སྲི་བ་མིག་དགུའི་ཡ་བོ་ཡིན། ། རྟ་རྒོད་ཚུལ་རྒྱུག་ཁ་ ཤན་པོ་བ། ། ཐང་
ཡངས་པ་གྲོས་ཁ་རྐྱེན་པོ་བ། ། གོང་ལ་རྩེ་མཐོན་པོ་འགྲིམས་པའི་དུས། ། རྐང་
ཉ་ཡུ་འདར་ཞིང་རྡུལ་ཆུ་ཤོར། ། རི་གཟར་པོའི་གཡང་འགག་ཆོད་རབས་
མེད། ། ང་གངས་ཆགས་སེང་གེ་དཀར་མོའི་རྒྱུད།། དུས་རྣམ་ཀུན་གཡུ་རལ་
མི་ངོམ་དེ། ། དགྲ་འཇིགས་པ་བྱུང་ན་གཡུ་རལ་ངོམས། ། ལུས་སྡེར་ཆགས་
ཐར་བ་གཏོང་ལེ་མིན། ། ང་མཚོ་ཆགས་ཆུ་སྲིན་ངར་མའི་རྒྱུད།། དུས་རྣམ་
ཀུན་རྐན་སྒྲ་མི་རྡེབ་དེ། ། ཁ་ཁོག་པ་སྲིན་བུས་གང་ལེའི་དུས། ། ཁ་སྐན་རྡེབ་
སྲོག་ཆགས་ཁྱུར་མིད་བྱས། ། དམའ་རྒྱ་མཚོ་ཁྲག་ལ་སྒྱུར་ལེ་རེད། ། ང་མ་ཁྲོས་
ཞི་བ་མཁའ་འགྲོའི་རྒྱུད། ། ཞེ་ཁྲོས་ན་སྲིན་མོ་གདོང་དམར་ངོ༌། ། སྲོག་དམར་
པོ་ གཅོད་ལ་གཤིན་རྗེ་དངོས། ། ད་དེ་བས་སྐྱེས་པ་ཕོ་ལ་སྡང༌། ། ཕོ་སྲོག་
གཅོད་ལས་ལ་རླུང་ལས་མྱུར། ། ལག་སོར་གང་ཕན་ལ་མངགས་ལེ་མིན། །
ཐག་ཉེ་མོ་མིག་གིས་མ་རིག་དེ། ། རྒྱང་རིང་མོ་རྣ་བས་གོ་ཚུལ་ལ། ། མི་སྔོན་མོ་
གཡུ་ཡི་མདོག་ཁ་ཅན། ། འཇང་སྨུག་པོའི་གཡུ་ལྷ་ཐོག་སྒྱུར་དང༌། །། མི་ནག་པོ་
མགོན་པོའི་ཆ་ལུགས་ཅན། ། གླིང་དགའ་བདེ་ཨམ་དེ་མ་རེད་ཞེ། ། དེ་མིན་པ་
གཡུ་ཡི་གོ་ཁྲབ་ཅན། ། འཇང་ཁུ་བྱུག་དཔོན་པོ་མ་རེད་ཞེ། ། དེ་ཡིན་ན་བསམ་
ལེའི་དགྲ་དང་ཐུག་། ལོ་མང་པོ་བཅངས་པའི་བསམ་འདུན་དེ། ། དུས་དེ་
རིང་གྲུབ་ལེའི་ཉི་མ་ཤར། ། ང་ཨ་རེ་དགའ་ལ་ཨ་རེ་སྐྱིད། ། གླིང་དཔའ་བོའི་
མགོ་འཕྲུ་བླངས་ནས་ནི། ། རྗེ་སྨུག་གུ་བཙན་རྗེའི་དགྲ་ཤ་བླངས། ། དཔའ་
རྟགས་མ་འཛམ་གླིང་ངོམ་རྒྱུ་ཡིན། ། དུས་ད་ལོ་འུ་སྲས་གཡུ་སྒྲོལ་མས། ། གླིང་



སྲིན་མོ་ གཉིས་ དེ་ ཐོད་ པ་ གཏུག ། དམག་འཁྲུག་ པ་ གཡུལ་ གྱི་ གཞི་ མ་
བཙུགས། ། མི་མ་ཤི་ལས་དེ་འོང་ས་མེད། །ཤ་མི་ཤ་ཟ་དགོས་ལས་ཀྱིས་བསྐོས།
མཐོ་འཕུར་གྲུ་གཏོར་ལེའི་དགྲ་ཤ་གཅིག ། དམག་བདུད་སྲིན་བསད་པའི་ཤ་
ལན་གཉིས། ། ང་མིག་དགུས་དེ་རིང་མ་བླངས་ན། ། མོ་འབུམ་ཚོའི་དཔོན་མོ་
བསྐོས་ལེ་དེ། ། ཁྱི་དྭ་ལིར་སེང་ལིང་འབོད་རྟགས་གྱིས། ། གླུ་མང་པོ་ལེན་པའི་
དགོས་པ་མེད། ། དོན་གོ་ན་རྣ་བའི་ཡིད་ལ་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་བའི་ གླུ་ མཇུག་ རྫོགས་ པ་ དང་ མཉམ་ དུ་ གླིང་དཀར་ དམག་
དཔོན་གསུམ་ལ་ མདའ་རེ་འཕངས་ཀྱང་། མདའ་ཁ་ ལྷ་ ཀླུས་བླངས་ པས་ སུ་
ལའང་མི་སྐྱོན། དེར་ཆོས་སྐྱོང་ མགོན་པོའི་རྣམ་སྤྲུལ་དགའ་བདེས། ཕྱག་
གཡོན་མས་རྟ་ཕོའི་སྲབ་ ཁ་འཇུས། ཕྱག་གཡས་ པས་ གནམ་ལྕགས་རལ་གྲི་
མཁའ་དབྱིངས་སུ་བཏེགས། མགོན་པོ་ཐུགས་རབ་ཁྲོས་པའི་རྟ་ལ་དྲངས་ནས་
གཏམ་ལན་གྱི་གླུ་འདི་བཞེངས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། གླུ་ཨ་ལ་མེད་ན་ལེན་ལོ་མེད། ། ངག་ཐ་
ལ་མེད་ན་འགུགས་ལོ་མེད། ། དུས་དེ་རིང་ལྷ་ཞིག་འབོད་ལ་འདི། ། གནས་
བསིལ་བ་ཚལ་གྱི་དུར་ཁྲོད་ནས། ། མགོན་ཆོས་སྐྱོང་དཔལ་མགོན་དོན་ལྔས་
གཟིགས། ། ང་དགའ་བདེ་བེར་ནག་གྲོགས་ལ་བྱོན། ། ཡིད་བསམ་བཞིན་གྲུབ་
ལེའི་དངོས་གྲུབ་སྩོལ། །ས་འདི་དང་ས་ངོ་མ་ཤེས་ན། །ས་འདི་ལ་མིང་གསུམ་
འབོད་ཀྱང་དེ། ། མིང་ཡོངས་གྲགས་སྲིན་མོའི་བཤས་ཐང་རེད། ། ཁྱོད་མིག་
དགུ་བཤེས་རར་ཕབ་ས་རེད། ། ཕོ་ང་འདྲའི་ང་ངོ་མ་ཤེས་ན། ། ཤར་དག་པ་
གླིང་གི་རྒྱལ་ ས་ནས། ། གནས་ རབ་ མཆོག་ ཆོས་ དར་ཞིང་ ཁམས་ནས། །
འཛམ་ས་གཡང་སྡུད་པའི་དཀྱིལ་འཁོར་ནས། ། འབྲུ་དགའ་བདེ་ཆོས་སྐྱོང་
བེར་ནག་ཟེར། ། ལྷོ་འཛམ་བུ་གླིང་ལ་གྲགས་ལེ་རེད། ། ས་གནམ་ས་གཉིས་ལ་
གཡེར་ལེ་རེད། །གླུ་འདི་དང་ཀླུ་ངོ་མ་ཤེས་ན། ། ལྷ་ཆོས་སྐྱོང་མགོན་པོ་ཁྲོས་



པའི་གླུ། ། ཐུགས་ཁྲོས་ནས་སྲིན་གཉའ་ཕབ་པའི་གླུ། ། མགོན་ཆོས་ གླུ་ཟིལ་
ཆེན་དགྲ་འདུལ་ཟེར། ། ས་ག་མ་ཡུལ་ལ་མི་ལེན་ལ། ། ངག་ག་མ་ས་ལ་མི་
འགུགས་དེ། ། ། དུས་དེ་རིང་ལེན་དགོས་དུས་ལ་བབས། ། མཐའ་མུན་གླིང་
སྲིན་མོ་མིག་དགུ་མ། ། བྱ་ཁྭ་ཏ་འདྲ་ལེའི་ལྕེ་བདེ་མ། །དཔའ་རྟགས་མེད་རང་
བསྟོད་ཁ་བྱང་མ། ། དོན་ལག་ལེན་མེད་ལེའི་འདྲེ་མོ་ཁྱོད། ། སྡུག་འོན་པ་མིན་
ན་ང་ལ་ཉོན། ། བར་མི་ཡུལ་ཆགས་པའི་དཀྱིལ་འཁོར་ན། ། བཙན་མ་ཐུབ་
དགྲ་ཡི་ཐོ་བ་དང༌། ། མ་སྙེམས་ཆུང་འདྲེན་པའི་ཕ་མ་དེ། ། བསམ་ཤེས་ན་
གླིང་རྗེ་གེ་སར་རེད། ། འདྲེ་སྲིན་པོ་འབྱུང་པོའི་ཁ་སྣོན་དེ། ། ངོ་ཤེས་ན་དཔའ་
རྟུལ་བརྒྱ་བཅུ་རེད། ། ང་དགའ་བདེ་གཡུ་ལྷ་ཁུ་བྱུག་གསུམ། ། མཐའ་སྲིན་མོ་
འབུམ་ཚོའི་ཁ་གནོན་ཡིན། ། ཁྱོད་ཁེར་ གྱུར་ཡུག་མོས་འགྲན་འདོད་དེ། །
སྦྲུལ་དུག་སྦྲུལ་ནག་པོས་ཁྱུང་འགྲན་རེད། ། གནའ་སྔ་མོའི་དཔེ་ལ་ཨེ་འདྲ་
གདའ། ། སྟོབས་བྱ་ཆེན་ཁྱུང་གི་རྒྱལ་པོ་དེ། ། འདབ་སྲོག་ཆགས་གཞན་དང་
མི་འདྲ་ལེ། ། ལུས་གཤོག་དྲུག་རི་རབ་རྩེ་ནས་རྒྱས། ། དམའ་ས་གཞི་དུག་པོའི་
ཁ་གནོན་ཟེར། ། དམུ་ཀླུ་བདུད་དབང་དུ་མ་འདུས་ན། ། བྱ་ཁྱུང་རྒྱལ་ཟེར་ལེ་
ཨ་དགོས་ཆུང་། ། བྱ་ཐང་དཀར་རྒོད་པོ་མཁའ་ནས་ལྡིང༌། ། ཤ་ཁྲ་བོའི་སྟེང་
ལ་གཤོག་གུར་ཕུབ། །ཤ་ཡོད་དོ་ཐང་ཟ་མ་བསྐོས་དེ། ། ཤ་མི་ཤ་ཟ་དགོས་
ཐང་དཀར་བསྐོས། ། དམེ་བཙོག་པ་ཤེས་ཀྱང་ལས་དབང་ཟེར། ། ངེད་སྟོབས་
ཆེན་གླིང་གི་ལས་དམག་དེ། ། དུས་ད་ལོ་ཇ་ཡུལ་འུ་ཟིར་སྤུངས། ། ལས་སྡིག་པ་
ཤེས་ཀྱང་འགྲོ་དོན་ཡིན། ། ཁྱོད་ལྟས་ངན་ཁྭ་ཏའི་རང་བསྟོད་དེ། ། བཤད་མ་
བཤད་གཉིས་ལ་ཁྱད་པར་མེད། ། དུས་ད་ལོའི་ཇུས་ཀྱི་ཡོང་ལང་འདི། ། ཡོ་རྩ་
སློང་བདུད་སྲིན་གཉིས་ལ་ཐུག ། ཁྱོད་རང་ཡུལ་རང་ས་མ་བཟུང་ནས། །
ཤར་ཇ་ཡུལ་བཙན་བཟུང་ཅི་འདྲ་རེད། ། ངེད་འཇང་ཡུལ་ཞོར་བརྡུང་ཅི་ལ་
ཐུག ། དེ་འགྲོ་ཚོད་བརྙས་བཅོས་མ་རེད་ཞེ། ། གླིང་ལྷ་དམག་འདི་ན་འོང་
དོན་དེ། ། ཇག་རྟ་འདེད་མིན་ལ་མོ་རྐུན་མིན། ། གླིང་འཇང་ས་ཤོར་ལེའི་ར་
80



མདའ་དང༌། ། ཤར་ཇ་བདག་འུ་ཟིའི་འདུན་མ་བཞིན། ། མཐའ་མ་རུངས་
འདྲེ་སྲིན་ ཤུལ་མེད་བཅོས། ། ཇ་འུ་ཟིའི་གཏེར་ཁ་འབེབས་མི་ཡིན། ། ཁྱོད་
འདྲེ་མོས་འགྲོ་ལམ་བཀག་དོན་མེད། ། ཆུ་བཀག་ནས་ཁོག་པའི་དཔེ་ཡོད་
ཀྱང་། ། གླིང་ལྷ་དམག་ ཁོག་ལེའི་དཔེ་དོན་མེད། ། བདུད་ཀླུ་བཙན་ གུར་
དཀར་ཤིང་ ཁྲི་ གསུམ། ། འཇང་ སྨུག་པོའི་ ས་ དམ་ དེ་དང་བཞི། །སྟོབས་
དབང་ཐང་ཁྱོད་ལས་ལྡབ་ཆེ་ཡང༌། ། གླིང་དཀར་པོས་གཅིག་མེད་ཆམ་ལ་
ཕབ། ། ཕྱོགས་རྒྱལ་བཞི་ཆོས་ལ་བཀོད་ལེ་རེད། ། ད་དེ་རིང་ཉི་མའི་གདོང་
གང་ལ། ། ཁྱོད་སྲིན་པོའི་འཕུར་གྲུ་མཁའ་ནས་ལྡིང༌། ། ཤ་གཤོག་པ་མེད་ལེའི་
ལྟས་ངན་དེས། ། སྒྲ་འུར་སྒྲ་སྒྲོག་བཞིན་འབར་རྫས་འཕངས། ། ངེད་གླིང་
དམག་རྨེག་མེད་བཅོས་བསམ་དེ། ། དུས་མཐའ་མ་ལྷ་དམག་དཔུང་དཀྱིལ་
ནསཾ། ། ལྷ་རྟ་མགྲིན་སྤྲུལ་པའི་ཁྲོ་ཐུང་གིས། ། མཐུ་སྤྲུལ་པས་གསེར་ཆེན་བྱ་ལ་
སྤྲུལ། ། མཐོ་བྱ་ལམ་གོང་མའི་དབྱིངས་སུ་འཕུར། ། ཕོ་འདན་མ་གཡུ་བསྟན་
དཔའ་མོ་གསུམ། ། མདའ་རང་དབང་ཐོབ་ལེའི་དཔའ་བོ་ཚོས། ། སྐྱེན་མདའ་
མོ་ཐོག་ཆེན་འདྲ་ལེ་འཕངས། ། གནམ་འཕུར་གྲུ་རྫ་མཚོ་གཉིས་ལ་བཏབ། །
དམག་མཁའ་དམག་ཡིན་ཀྱང་ ཤུལ་མེད་བཅོས། ། སྙིང་ཚིམ་པོ་ཨེ་བྱུང་ཕ་ཡི་
བུ། ། སེམས་སྡུག་མོ་ ཨེ་བྱུང་གདོང་དམར་མ། ། ལས་དེ་འདྲ་ད་དུང་རིམ་
བཞིན་ཡོད།། ཁ་བདེ་མོས་ཕ་མཁར་བརླག་རབས་ཡོད། ། ལག་བདེ་མོས་
སྤྱན་མིག་སློང་རབས་ཡོད། ། ཁྱེད་འདྲེ་མོས་འདྲེ་མདའ་འཕངས་པའི་ལན། །
ང་དཔའ་བོས་རལ་ཁ་འདྲེན་རྒྱུ་ཡིན། ། མདའ་རྒྱང་འཕེན་གླིང་པའི་སྲོལ་ལ་
མེད། ། གྲི་ཉེ་གཡུག་རྣོ་ངར་ཅི་གདའ་ལྟོས། ། གླུ་གོ་ན་རྣ་བའི་ཡིད་ལ་ཞོག །
མ་གོ་གླུ་ལ་སྐྱོར་རྒྱུ་མེད། ། ཡོ ་ ཝང་ཀ། ལ་ཕྱི་གངས་ཀྱི་ཕྱོགས་ཀྱིn
ཀ་ལྔ''ཅེས་ཟེར་བའི་གླུ་མཇུག་རྫོགས་པ་དང༌། སྐར་མདའ་འཁྱུག་པ་ལྟར་མོའི་
ཉེ་འགྲམ་དུ་མཆོངས་ཏེ་རལ་གྲི་གཡུགས་པ་དང་མོས་རླུང་འཚུབ་ཞིག་ལ་སྤྲུལ་
ནས་སྐོར་བ་འགའ་བརྒྱབ་ཏེ་གར་སོང་ཆ་མེད་དུ་སོང་། བདུད་བློན་ལྕགས་



ནག་འབུམ་ཐུབ་ཀྱིས་རལ་གྲི་ཤུབས་ནས་འཐེན་ཏེ་གདོང་ལེན་བྱས་ཀྱང་དགའ་
བདེའི་ཡ་བོ་ལྷ་འདྲེ་ཡིན་ཀྱང་མི་བརྟན་པས། མཐར་ཁོས་རྟ་ཁ་ཕྱིར་སྒྱུར་གྱིས་
ཐལ་བ་འཚུབ་བེར་བྲོས། ཐེའུ་རངས་བུ་ཡི་ལྷ་དཀར་དང་ར་འདྲ་འཆི་བདག་
ཡ་མེད་ཀྱིས་གར་འགྲོའི་རྗེས་རྟིང་བསྙེགས་ནས་མདའ་མཚོན་དྲག་ཆར་བབ་
བབ་འཕེན་ཡང་རྣོ་ངར་མཚོན་གྱིས་མ་གནོད། ཁོས་གྲི་ལན་གཉིས་སློག་པའི་ཕྱི་
མ་དེ་ཐེའུ་རངས་ལྷ་དཀར་གྱི་ཆིབས་པ་ངང་དཀར་གྱི་སོག་པ་གཡས་པའི་སྟེང་
དུ་ཕོག་ནས་གྲི་རྨས་ཆེ་ཙམ་བྱུང་བས་ རྟ་ ཁ་གཅུས་ནས་དཔུང་དཀྱིལ་དུ་མི་
འཛུལ་ཀ་མེད་ཐུག དེར་ར་འདྲ་འཆི་བདག་ཡ་མེད་ངར་རྒོད་གཏིང་ནས་
ལངས་ཞིང་འདོ་བ་བྱ་ཁྱུང་ངར་མའི་སྲབ་ཁ་གློད་ནས་ལམ་ཞོར་དུ་སྲིན་དམག་
ལྔ་བཅུ་སྐོར་གཡས་སྒྲིལ་གཡོན་སྒྲིལ་གྱིས་མུ་མཐུད་རྗེས་བསྙེགས་བྱས་པ་དང༌།
ཁོའི་སེམས་ལ་ད་ནི་འཆི་བ་སྲོག་ལ་ཐུག་ཀྱང་བྲོས་པ་ལས་འཛིངས་པ་དགའ་
བསམ་ནས་རང་སར་བསྡད་པ་ན། ར་འདྲས་ན་རེ་བདུད་ཀྱི་དཔའ་བོ་འབུམ་
ཐུབ་བུ། མ་ཐུག་ རྒྱང་གཡེར་འབྲུག་སྒྲ་ཅན། ཉེ་བཅར་ཝ་མོ་ཁུང་འཛུལ་བ།
ཁྱོད་ཕར་ལ་མ་འགྲོ་ཚུར་ལ་ཤོག བྲོས་ནས་རང་སྲོག་ཁེབས་ལེ་མིན། ཝ་མོ་
ཁུང་ལ་འཛུལ་བ་ལས། སྟག་འཛུམ་དྲུག་ཉིལ་ལེ་འཆི་བ་དགའ། མི་འཇོན་
བོང་བུས་རྐྱང་ལ་འགྲན། མགྱོགས་དར་རྐྱང་གིས་ལེན་པའི་དུས། བོང་རྒན་
གབ་རྒྱུག་ངོ་རེ་ཚ། མི་ནུས་གླང་གིས་འབྲོང་རྩེད་རྩེད། འབྲོང་ཆུང་རུ་ཐུར་
ངོམ་པའི་དུས། གླང་རྒན་ཕྱི་བྲིས་ངོ་རེ་ཚ། མི་འོང་བྱིའུས་ཁྲ་རྩེད་རྩེད། ཁྲི་
དར་གཤོག་སྒྲོ་རྡེབ་པའི་དུས། བྱིའུ་ཆུང་བླ་འཁྱེར་ངོ་རེ་ཚ། ཁྱོད་འབུམ་ཐུབ་
ཝ་མོ་སྟག་ལ་རྫུས། སྟོབས་མི་འཇོན་དགའ་བདེ་དཔོན་ལ་འགྲན། མཐའ་མི་
འཁྱོལ་སྲོག་ལ་ཐུག་པའི་དུས། ཁ་ཐལ་འཇའ་ཤར་ཤར་བྲོས་ནས་སོང་། ངོ་ཚ་
ཞེ་ཨེ་གདའ་ཕ་ཡི་བུ། ད་བྲོས་ནས་ཐར་ས་ཨེ་འདུག་ལྟོས། དཔའ་རྩལ་དྲུག་
གླིང་པའི་ལག་འོག་ནས། བདུད་ཁྱོད་འདྲ་ཐར་ལེ་ཕར་ལ་ཞོག རླུང་ཟེར་མ་
ཡིན་ཀྱང་ཐར་ས་མེད་གསུངས་ནས་རལ་གྲི་ལན་གཉིས་གཡུགས་ཀྱང་གོ་མ་ཆོད།



ཁོས་གྲི་ལན་གསུམ་གཡུགས་པའི་ཕྱི་མ་དེ་ར་འདྲའི་སོག་པ་གཡོན་པའི་དཔུང་
གོང་དུ་ཕོག་ནས་ལྕགས་ཁྲབ་འབུམ་རྫོང་ནག་པོ་སིང་སྒྲ་འཁྱིལ་ལེར་གཏོར་བས་
མ་ཚད། ནང་དུ་གྲི་རྨས་ཆེ་ཙམ་བཟོས་ ཀྱང་ ས་ ཐོག་ནས་ ཐལ་བ་སྦྱར་གང་
བཞམས་ཏེ་རྨ་སྟེང་དུ་བཏབ། སྐེད་པ་ནས་སྦེ་ཞགས་རླུང་འཛིན་འཐེན་ནས་
མྱུར་དུ་འཕངས། ལྕགས་ནག་འབུམ་ཐུབ་ཞགས་བཙོན་དུ་བཅུགས་པ་དང༌།
འབྲུ་དགའ་བདེ་ཆོས་སྐྱོང་བེར་ནག་དཔུང་སྣོན་དུ་བྱུང་ཞིང་རལ་གྲི་གཡུགས་
ནས་མགོ་ལག་ལེན་རྩིས་བྱེད་ པའི་ སྐབས་དེར། སྲིན་བློན་ ལྕགས་ནག་ ཐོག་
བཙན་གྱིས་རལ་གྲི་གཡུགས་ཐེངས་གཅིག་ལ་སྦེ་ཞགས་སིང་སྒྲ་འཁྱིལ་ལེར་ཁ་
ཐུག་བཅད། གླིང་དཀར་དཔའ་བོ་གཉིས་ཀྱི་ གདོང་བླངས་ནས། རལ་གྲི་
གཡུགས་སྐོར་བཅུ་གྲངས་བྱས་ཀྱང་དཔའ་རྩལ་དྲུག་འདྲ་ཞིང་མཉམ་པས་རེ་
ཞིག་རྒྱལ་ཕམ་དབྱེ་བ་མ་ཆོད་པར་གདའོ། །
ལྔ་ཊིའི་ཏོའོ་ཎ ཏ 16ལ། །
ཀྱི་ན་གཞི་ ཀུ་བ་ ཀུ་འོག་ན་བཏགས་ཀྱི་ཞུ་བ་པོ་
༡༡ ཀའི བྱས 1:|:། ༧ཁ་མའི་མི་ཁྲུ་ཀཅོ་པ་n 1:|: | ༧རྫོགས་པ་དག་W9 སུ་
། མ་ཀ་ལ་ 1:|ཀྱི 725912:/
p ཟླ་༧
2 1:|:ཀྱི ང བ ད །ཟླ་༡ ལྟ་ཀོ་ས་ལ་ན་ ཊའི་ཏི 20༡༩་ལག་
ག་ ལ་ ་ ། :༡:༡ འོག་ གྲོ ༡ 1:|:ཀ་ལྟར་
ངལ་ལམ་དེ་ ཆར་ འཚོགཏི ་གྱི་འདུག ཕྱོགས་
གམ ། 1:|:ཀྱི ང བས་ལ་འབད།:1:|:ང བ ་ས་ ་ ཁས་
བ་
ད་ ལས་ པ་ དུ ས་
འཚང་རྒྱ་བའོ 2
1:|:ཀྱི ང བ ད བ ན
ལ༌ ན་ ་ནང་ 11 12 ཉོ་ས་ནས་
11 ད་ /2 ། ། བ་ ཞི་ ་
ད་ལྟ་མིའིpཔ་དག། བྱང་
བ



ཀླུ་བ། ། | ཀན་ཊི་ན། འདུ་བྱད།
ན ད་པ །
། བ ལ ་ བ ར ༌ བ ར་དེའི་
་
:::་, རྒྱུནཊ ལེའུ་དྲུག་པ། | 2 | སྟེ ་བུ་ཆ་
1:|:བ་པའི། |:ཀྱི ཀྱིའི
ལག་སྟོབས་ཆེན་དགའ་བདེས་དགྲ་སྟ་བཤམས། །
མ་ཕྱིར་བདུད་བློན་འབུམ་ཁྲིའི་ལྕགས་སྲོག་བཅད། །
སྲི་བ་མིག་དགུས་སྲིན་གྲི་གཡུགས།། ༡༡། ཁོ
ཁ་བློན་དུག་ཁྲི་ཐང་ལ་ཕབ། ། བྱས་པ་ལ།
མ ་མོ་ ༢༧༢
དེར་དགའ་བདེའི་ཐུགས་ལ་ཤ་པ་འདི་མ་ཐུབ་རྒྱ་ཡན་དུ་སོང་ཚེ། གླིང་
དམག་ལ་ཆག་སྒོ་ཆེན་པོ་ཡོང་ཉེན་གདའ་དགོངས་ཞིང་ས་ཐོག་ནས་རྡོ་ཕ་བོང་
གཡག་རོ་ཙམ་ཞིག་བླངས། དབུ་སྟེང་དུ་བཏེགས་ནས་སྟོང་མཇུག་མེད་པའི་གླུ་
འདི་བླངས་པར་གྲགས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། །ས་འདི་དང་ས་ངོ་མ་ཤེས་ན། ། ས་འདི་
ལ་པདྨ་གཡང་འཁྱིལ་ཟེར། ། ཕོ་ང་འདྲ་ང་ངོ་མ་ཤེས་ན། །ས་བསིལ་བ་ཚལ་
གྱི་དུར་ཁྲོད་ནས། ། ལྷ་ཆོས་སྐྱོང་མགོན་པོའི་སྤྲུལ་པ་ལ། ། འབྲུ་དགའ་བདེ་
སྒྲོགས་ཀྱི་ལྡེ་མིག་ཟེར། ། སྟོབས་ཤུགས་ལ་གླང་ཆེན་སྨྱོན་ པ་ ཡིན། ། ངར་
ལྕགས་ལ་ཁྲོ་རྒྱུད་ཕོང་བ་ཡིན། ། ད་ཁོ་རེ་ཉོན་དང་ཕ་ཡི་བུ། ། ཁྱོད་ རྒོད་
མདོག་དཔའ་ཡོད་སྲིན་པོའི་བུ། ། ཕ་རང་ཡུལ་རང་སྡེ་མི་བཟུང་ནས། ། སྟོད་
རྒྱ་གར་ཆོས་ལམ་མར་ལ་བཀག ། སྨད་རྒྱ་ནག་ཁྲིམས་ལམ་ཡར་ལ་བཀག །
བར་བལ་པོའི་ཚོང་ལམ་ ཕར་ལ་ བཀག ། དབུས་ ཇོ་བོའི་ཆོས་ལམ་ཚུར་ལ་
བཀག ། ཇུ་འུ་ ཟིའི་ཇ་ལམ་དེ་ཡང་བཀག ། བརྒྱ་ཡར་འགྲོའི་སྲོག་དམར་
84



མཚོན་གྱིས་བཅད། ། སྟོང་མར་འགྲོའི་རྒྱུ་ནོར་འཇབ་ནས་བཅོམས། ། གླིང་ལྷ་
དམག་འུ་འགྲོའི་ཇ་ལམ་བཀག ། ཁྲིམས་ཉེས་པ་བསགས་ལེ་མི་ཤེས་སམ། །
ལས་ཆག་སྒོས་དེད་ལེ་མི་ཤེས་ སམ། ། གཏམ་ཡིན་ལུགས་རྩ་བ་བཤད་པས་
ན། ། མཐོ་སྤྲིན་ཕུང་འཁྲུགས་པའི་ཡང་སྟེང་ནས། ། གསེར་ཀུན་གསལ་ཉི་
མའི་འོད་མདངས་འཚེར། ། དེ་འཛམ་གླིང་དྲོད་ལ་སྦྱོར་མཁན་རེད། ། དཀར་
དུང་ཟླ་ རབ་ གསལ་ གོར་ རོ་རོ། ། སྐར་ ཉེར་ བདུན་ རྒྱུ་ མས་ མཐའ་ ནས་
བསྐོར། ། གསལ་ཉི་མུན་དབྱེ་བ་ཕྱེ་མཁན་རེད། ། རྗེ་སེང་ཆེན་མི་ཡི་ཉི་མ་
དེ། ། མ་སྙེམས་ཆུང་འདྲེན་པའི་ཕ་མ་ལ། ། སྟོང་དགྲ་མགོ་བརྡུང་བའི་ཐོ་བ་
དང་། ། འཇིག་མི་ཡུལ་བདེ་བར་འགོད་མི་རེད། ། གླིང་ལྷ་སྲས་དགྲ་ལྷ་རྩེ་
བརྒྱད་དེ། ། ཕ་ཞལ་ལུ་དཀར་པོའི་གདུང་རྒྱུད་ལ། ། རྒྱུ་མི་ཆེན་དཔོན་པོའི་ཚ་
བོ་དང༌། ། སྡང་དགྲ་གཉེན་དབྱེ་བ་འབྱེད་མི་རེད། ། གླིང་དཀར་པོའི་དཔའ་
རྟུལ་བརྒྱ་བཅུ་དེ། ། ལམ་རྟོགས་བརྙེས་གྲུབ་པའི་སྤྲུལ་པ་ལ། ། འདྲེ་བདུད་
སྲིན་ཆམ་ལ་འབེབས་མི་རེད། ། ད་དེ་རིང་ཉི་མའི་ཕན་ཆོད་ལ། ། རྗེ་རིགས་
གསུམ་ རྣམ་ སྤྲུལ་ གེ་ སར་ གྱིས།། མཐའ་ རྒྱལ་ ཁག་ བཅུ་ སྐོར་ དབང་ དུ་
འདུས། ། ཁབ་རྒྱལ་ཁབ་རེ་ནས་གཡང་རེ་ཕབ། ། དེ་མི་སྡེ་ ཀུན་ལ་སྙོམས་
བགོས་བྱས། ། མགོ་རྣ་བ་འབྱར་མས་ལོས་ཤེས་རེད། ། མིག་བལྟ་ཡངས་ཅན་
པས་ལོས་མཐོང་རེད། ། འབྲུག་ཕོ་ཐོང་གནམ་ནས་གྲགས་འདྲ་དེ། ། རྣ་མ་གོ་
ཐེར་ན་འོན་པ་རེད། ། དགྲ་བདུད་སྲིན་དུ་མ་བཏུལ་ལེ་དེ། ། མིག་མ་རིག་ཟེར་
ན་ལོང་བ་རེད། ། ཕྱོགས་རྒྱལ་བཅུ་ལྷ་འབངས་བཀོད་ལེ་དེ། །ཅི་མི་ཤེས་ཟེར་
ན་ལྐུགས་པ་རེད། ། དེ་རེད་གདའ་ཨེ་བསམ་ཕ་ཡི་བུ། ། ཡང་དག་པ་དོན་གྱི་
རྡོག་ཁ་ལ། ། ཡུལ་ས་གཞི་པདྨའི་དཀྱིལ་འཁོར་ནས། ། ས་ཚོན་གང་མ་བྲོས་
སྒྱོགས་རྡོ་འདི། ། དུས་དེ་རིང་ཤ་པ་ཁྱེད་ལ་ཡོད། ། མགོ་ཀླད་ཞོ་གནམ་ལ་མ་
མཆོད་ན། ། ང་ཆོས་སྐྱོང་སྤྲུལ་པ་མིན་རྟགས་གྱིས། ། གླུ་གོ་ན་རྣ་བའི་བུ་རམ་
ལ། ། མ་གོ་སྙིང་གི་འཛེར་རུ་གྱིས། ། ་་།
85



ཞེས་གླུ་མཇུག་རྫོགས་པ་དང༌། སྐྱོགས་ཕོང་དེ་མེ་ལྕེ་གློག་དམར་འཚུབ་པ་
བཞིན་ཤུགས་ཀྱིས་འཕངས་པས། ཁོའི་བྲང་མཚམས་དང་ངོ་གདོང་གི་བར་དུ་
ཕོག རྨོག་དཀར་རྒྱང་རིང་དུ་ཐོར། ཀླད་ཞོ་ས་སྟེང་དུ་བཤོས། མི་རྟ་གཉིས་
ཐང་ལ་ལྷུང་པའི་སྐབས་དེར། བདུད་བློན་འབུམ་ཁྲི་ཟེར་བས་ཕོང་བ་དགའ་
བདེ་ལས་ལྡབ་ཀྱིས་ཆེ་བ་ཞིག་ཕྲག་སྟེང་དུ་བཞག དགའ་བདེའི་ཉེ་བར་བཅར་
ནས་ཤ་ལན་དགུ་སྐོར་མ་བླངས་ན། ཕོ་ཤི་རོ་བ་དང་ཁྱད་པར་མེད། མགོ་འཕྲུ་
ཐང་ལ་མ་ལྷུང་བར། མི་ནག་ཁྱོད་དང་འགྲན་རྒྱུ་ཡིན་ཟེར་ནས་དཔའ་གླུ་འདི་
བླངས་སོ། །
ཀྱི། མི་རྒྱུ་
༡ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་མཁའ་སྤྲིན་འཚུབ་གཞལ་ཡས་ནས། ། ལྷ་དགའ་རབ་དབང་གི་རྒྱལ་
ཆེན་མཁྱེན། ། རི་བྲག་དམར་མདུང་རྩེའི་དབུ་མགོ་ནས། ། བཙན་ཐོག་ལྷ་
བཙན་རྒོད་དམར་པོ་བཅས། ། ནག་བསྟན་པ་སྲུང་མའི་ལྷ་འཁོར་རྣམས། །
དུས་དེ་རིང་འབུམ་ཁྲིའི་གྲོགས་ལ་བྱོན། ། ཤ་ལན་པོ་དགུ་ སྐོར་ལེན་རོགས་
མཛོད། ། ས་ འདི་ དང་ས་ངོ་མ་ཤེས་ན། ། ས་འདི་ལ་ པདྨ་ འདབ་ བརྒྱད་
ཟེར། ། ཞེ་འཁོན་འབར་ལྷ་བདུད་འཁྲུག་ས་རེད། ། ཕོ་འབུམ་ཁྲིས་ ཤ་ལན་
ལེན་ས་རེད། ། ཕོ་ང་འདྲ་ང་ངོ་མ་ཤེས་ན། ། རྒྱུ་དུ་རུ་ཁ་ པའི་ གདུང་ རྒྱུད་
ལ། ། མི་ང་ལ་འབུམ་ཁྲི་ནག་པོ་ཟེར། ། དམག་འབུམ་ཚོ་དགུ་ཡི་བདག་པོ་
ལ། ། དམག་ཁྲི་ཚོ་དགུ་ཡི་དོ་ཡ་ཡིན། ། རྒྱ་དཀར་ནག་གཉིས་ལ་གྲགས་ལེ་རེད།
། ཕོ་ང་འདྲའི་འགྲན་ཡ་ག་ནས་དོ། ། དཔའ་དཔུང་ཤེད་མི་འདྲ་ཁག་ ཁག་
རེད། ། ནང་དཔའ་མེད་མི་ནག་དམག་ལ་ཆས། ། དཔའ་ཡོད་མདོག་ཕྱི་རྫིག་
སྟག་ལ་རྫུས། ། ལག་དཔུང་པའི་ཕུ་བ་གནམ་ལ་བརྗེས། ། ནགས་ངར་ཆེན་རྒྱ་
སྟག་ཁྲོ་ཁྲོ་རེད།། རྡོ་ལེབ་ཆུང་གོར་མོ་རང་མགོར་བཏེགས། ། སྐད་ངར་ཆེན་
གཡུ་འབྲུག་བསྒྲགས་བསྒྲགས་རེད། ། དེ་བསྒྲགས་ཀྱང་རྒོད་པོ་ཅི་ལ་སྐྲག །



མཐོ་གསེར་ཆེན་ཉི་མས་གླིང་བཞི་སྐོར། ། འཇིག་མི་ཡུལ་དྲོད་ལ་སྦྱོར་ཡང་
དེ། ། དགུང་གསེར་ཆེན་ཉི་མའི་འོད་མདངས་དེ། ། མཁའ་གཟའ་བདུད་ནག་
པོས་རིམ་བཞིན་བསྒྲིབས། ། སེར་གོར་གོར་ཁ་ལ་བཏབ་པའི་དུས། ། འཇིག་
འཛམ་གླིང་དྲོད་སྦྱོར་ཕར་ཚད་རེད། ། དཀར་དུང་ཟླ་རབ་གསལ་གནམ་ནས་
ཤར། ། ནམ་ཉིན་མཚན་དབྱེ་བ་ཕྱེ་ཡང་དེ། ། མཁའ་དཀར་གསལ་ཟླ་བའི་
དཀྱིལ་འཁོར་དེ། ། ལྷོ་སྨུག་སྤྲིན་འཚུབ་མོས་བཀབ་པའི་དུས། ། ནམ་ཉིན་
མཚན་དབྱེ་འབྱེད་ཕར་ལ་ཞོག ། ཟླ་གཟའ་བདུད་ཁ་ནས་ཐར་ལེ་མིན། །
འབྲུག་ཕོ་ཐོང་གནམ་ནས་གྲགས་ལེ་དེ། ། མགོ་རྣ་བ་འབྱར་མས་གོ་ཡང་དེ། །
དོན་སྙིང་པོ་འབུ་ཤུན་ཁོག་སྟོང་རེད། ། སྐད་སྟོང་སྒྲ་ཆེ་ཡང་ཆར་པ་མེད། །
ཁྱོད་ཤ་པས་ཀུན་ལ་འགྲན་རྒོལ་བྱས།། མཐའ་བདུད་སྲིན་མང་པོ་བཏུལ་ལེ་
དེ། ། ཁྲ་ཆུང་ཆུང་མིག་གིས་མཐོང་ཡང་དེ། ། དོན་སྙིང་པོ་ནམ་མཁའི་འཇའ་
དང་འདྲ། ། འཇའ་ད་ལྟ་མེད་དེ་ད་ལྟ་ཡོད། ། བདུད་སྲིན་པོའི་རྩ་བ་སྟོང་ལེ་
མིན། ། མཐའ་རྒྱལ་བཅུ་དབང་དུ་འདུས་ལེ་དེ། ། ལུས་དབང་ལྔ་འཛོམས་
པས་ཤེས་ཀྱང་དེ། ། ལས་དགའ་རྒྱུ་སྡུག་རྒྱུ་ཅི་ལ་ཡོད། ། དོན་ཡང་དག་རླུང་
རྟའི་དར་རྒུད་རེད། ། གླིང་ལྷ་མགོ་མཐོ་བའི་སྐུ་དྲིན་རེད། ། ཕོ་རྒོད་ཞན་
དཔའ་བོའི་དབྱེ་འབྱེད་དེ། ། དཔུང་གཏུགས་ན་མ་གཏོགས་ཤེས་ལེ་མིན། །
ཕྱི་ཐང་ཤིང་སྐྱེ་འཚར་ཡག་གདའ་དེ། ། ནང་རུལ་པ་མིན་པའི་ངེས་པ་མེད། །
ཆབ་ཆུ་ཆེན་འབབ་ལུགས་ཡིག་གདའ་དེ། ། འདུ་འཛོམས་ས་ཟམ་པའི་འོག་ལ་
རེད། ། ཁྱོད་དགའ་བདེ་གཟུགས་སྟོབས་ཆེ་ཡང་དེ། ། ང་མི་ཆུང་སི་སྐུད་དགུ་
སྒྲིམ་ཡིན། ། མཚོན་ཁྱོད་ཀྱིས་གཡུགས་ན་ངས་ཀྱང་གཡུགས། ། དཔུང་ཁྱོད་
ཀྱིས་འགྲན་ ན་ ངས་ ཀྱང༌ འགྲན། ། རྡོ་ ཁྱོད་ ཀྱིས་ འཕངས་ ན་ ངས་ ཀྱང་
འཕེན། ། ཕོ་དེ་ཤི་རྒྱབ་ཀྱི་དེ་ལངས་ངས། ། ཤ་དགྲ་ཤ་མི་ལེན་དགྲ་ལ་སྒྱུར། །
ཁྱོད་སོར་ གང་ ཕན་ ལ་ མ་ བྲོས་ ཤིག ། ངས་ ཚོན་ གང་ ཡིན་ ཡང་ བཤོལ་ ལེ་
མིན། ། དེ་བཤོལ་ན་དཔའ་བོ་མིན་རྟགས་གྱིས། ། ལྷ་དགའ་རབ་དབང་ཕྱུག་



དཔང་བཙུགས་ཡིན། ། གླུ་གོ་ན་རྣ་བའི་ཡིད་ལ་ཞོག ། མ་གོ་གླུ་ལ་སྐྱོར་རྒྱུ་མེད།
༡༡ དང་ ཅེས་ཟེར་ནས་མགོ་སྟེང་དུ་བཏེགས་པའི་ཕོང་བ་དེ་འུར་སྒྲ་དང་བཅས་
འཕངས་པ་ན། དགའ་བདེས་ཕོང་བ་དེ་ཕྱག་གཡོན་མས་ཡང་མོར་བླངས་ཤིང་
ཕྱག་གཡས་པ་བརྒྱུད། རྫི་བོས་ལག་རྡོ་འཕེན་པ་བཞིན་ཕར་ལ་གཡུགས་པས།
མི་རྟ་གཉིས་ཀ་མི་བརྟན་པར་ཐང་ལ་འགྱེལ། ཁོའི་རྐང་པ་གཡས་པ་ཧྲུག་ཆག་
དུ་སོང་ཡང་ལག་པའི་གྲུ་མོ་བཙུགས་ཏེ་འགྲན་གཤོམ་བྱེད་པའི་སྐབས། གྲུ་བློན་
གཤིན་བདུད་ནག་པོས་སྒལ་གཞུང་དུ་རལ་གྲི་ལན་མང་བཙུགས་ཀྱང༌། ལྕགས་
སྲོག་ཐོབ་ཟིན་པས་ཁོ་ལ་ལར་མ་གནོད། གྲི་ངོ་སོག་ལེའི་ཁ་ལྟར་རང་ངེ་རོང་ངེ་
ཆག ཁོས་གྲི་ཆུང་རྩེ་སག་མངོན་ཆུང་ངང་སྐེད་པ་ནས་འཐེན། གྲུ་བློན་གྱི་
སོག་པོ་གཡས་པའི་སྟེང་དུ་བཙུགས་ནས་གྲི་རྨས་ཆེ་ཙམ་བཟོས། གྲུ་བློན་གྱིས་
ཉ་གྲི་སྲོག་གཅོད་ངར་མ་ཕྱག་ལ་བླངས་ནས་དགྲ་བོ་འདིའི་བླ་གནས་སྐལ་གཞུང༌
གི་རྒྱུད་ལ་མི་གདའ། མགོ་ཀླད་པའི་ངོས་ལ་ཡོད་ཤས་ཆེ་བསམ་ནས། ཀླད་
པོར་གའུ་ཁ་ཕྱེ་བ་ལྟར་བཤགས་ཀྱང་ཀླད་ པ་ དུང་དཀར་ལས་ གྲུབ་ པ་ དང་།
ཀླད་ཁྲག་ལྕགས་ཞུན་དམར་པོ་ལས་གྲུབ་པའི་བདུད་ཕྲུག་ཞིག་ཡིན་དུས། འཆི་
མ་ནུས་ ཨམ་གཙིགས་བསྡམས་ཏེ་འཛིངས་རྩིས་བྱེད་པའི་སྐབས་དེར། འབྲུ་
དགའ་བདེའི་ཐུགས་ལ་བདུད་ཕྲུག་འདི་མྱུར་དུ་བཏུལ་ན་མ་གཏོགས། སྤྲུལ་པ་
བསྟན་ནས་ཤོར་ན་མི་ཐུབ་དགོངས་ཤིང་ཆོས་སྐྱོང་མགོན་པོའི་དགྲ་སྟ་བཤམས་
ལུས་དུམ་བུ་དགུར་བཏང་ནས་ཤི་གསོན་དབྱེ་འབྱེད་བྱས་པ་དང༌། བདུད་
དམག་བརྒྱ་སྐོར་ཙམ་བྲོས་ཤོར་བྱུང་བ་ཕུད། །བྱིངས་མས་མགོ་འབུལ་དང་ལུས་
འབུལ་ཞུས། ཡོ་ལང་དེའི་ནང་དུ་གླིང་ཁོངས་ནས་ཁྱོན་གྲངས་མི་རྟ་བདུན་དགྲ་
ལག་ཏུ་འདས་གྲོངས་ཤོར་བ་ལས་དེ་མིན་དཔའ་རྟུལ་དང་ལས་དམག་སུ་ལའང་
ཚབས་སྐྱོན་མ་ཕོག དེ་ནས་དཔུང་ཆེན་ལེགས་སྒྲིག་གིས་དར་མཚོན་དགུང་
དབྱིངས་སུ་བསྒྲེངས། རྟ་འདོ་བའི་རྨིག་སྒྲ་དང་ཕོ་དཔའ་བོའི་གོམ་སྒྲས་ལུང་
ཆེན་བཀངས། ཆུ་རིས་ཤིག་པ་ལྟར་མུ་མཐུད་ལམ་དུ་ཞུགས་ནས་འཇང་སྨུག་པོ་



མདོ་ཟེར་བའི་ས་ཆར། སྒར་ཆེན་གཡུ་མཚོ་འཁྱིལ་བ་བཞིན་ཕབ་ནས་བཞུགས་
པའི་ཚེ། སྲིན་མོ་སྲི་བ་མིག་དགུས་སྤྲིན་ནག་གཡག་རོ་ཙམ་གྱི་རྟ་ལ་ཆིབས། རི་
ཀླུང་དུ་བས་བཀངས་ཏེ་གླིང་སྒར་དུ་མཆོངས།། ཤར་སྒར་ནུབ་ལ་ཕུད། ནུབ་
སྒར་ལྷོ་ལ་ཕུད། །ལྷོ་སྒར་བྱང་ལ་ཕུད། གླིང་དམག་ཐུག་པ་བཞིན་དུ་དཀྲུགས་
ནས་བུ་རྟ་དུ་མ་བསད། གླིང་པས་ཟིང་ལོང་ལོང་ངང་མདའ་མཚོན་ཅི་རིགས་
འཕངས་ཀྱང་བྲག་ལ་སྲན་མ་གཏོར་བ་ལྟར་ཡར་ནས་གནོད་མ་འཁྲུག ཞགས་
པ་གཡུགས་ཀྱང་བཟུང་མ་ཐུབ། ཁ་བློན་དུག་ཁྲི་བཙན་པོས་འདོ་བ་ཁྱུང་གཤོག་
སྔོན་མོའི་གོང་དུ་བུད། གདོང་ལེན་དུ་ཐོན་ནས་འདྲེ་མོ་འདི་གསོན་བཟུང་བྱེད་
དགོས་བསམ་ནས་ཉེ་འཁོར་དུ་ སོང་ བ་ དང་། མོས་ རིག་ རྒྱུ་མེད་ལེའི་སྲིན་
ཞོགས་གློག་འཁྱུག་མ་གཡུགས་ཏེ་སྐད་གཅིག་གི་ནང་དུ་བཟུང་། རལ་གྲི་བྲང་
དཀྱིལ་དུ་བསྟན་ནས་གྲི་རྩེ་རྒྱབ་ཕྱོགས་སུ་སྔོ་འཁྱུག་སེ་བཏོན་ནས་ས་ཐོག་ཏུ་
ཕབ་སོང་བར་གདའ། གངས་རིའི་ནམ་མཁའ་རྩེ་རྒྱལ་དང་གངས་སྲས་ནམ་
མཁའ་དགྲ་འདུལ་གྱི་སྙིང་ལ་མདུང་རྩེ་བཙུགས་པ་འདྲ་བའི་ན་ཟུག་བྱུང་ནས།
དེ་མར་རང་རང་གི་རྟ་ཐོག་ཏུ་བུད་དེ་གཅིག་གིས་རལ་གྲི་གཡུགས། གཅིག་
གིས་ཞགས་པ་འཕངས་ནས་ཤི་འཛིང་བྱེད་པའི་སྐབས་དེར་གླིང་གི་སྲུང་མས་
འདྲེ་མོའི་བློ་ཁ་སྒྱུར་བས་མོའི་སེམས་ལ་དེ་རིང་རྟགས་མ་དེ་ཙམ་ཡིན་སྙམ་པ་
ཞིག་བྱུང་ནས། རླུང་འཚུབ་ཞིག་ལ་སྤྲུལ་ཏེ་རང་མཁར་དུ་བུད་ཐལ་ལོ། དེ་
ཉིན་ས་རུབ་པ་དང་དཔའ་རྟུལ་རྣམས་དགའ་བདེའི་ལས་གུར་དུ་འཛོམས་ནས་
འདྲེ་མོ་ཇི་ལྟར་བྱས་ནས་འདུལ་ཐབས་སྐོར་གྲོས་ཁ་ གཏམ་ པའི་ སྐབས་དེར།
རྒྱལ་སྲས་ནམ་མཁའི་བློ་གྲོས་ཀྱི་ཞལ་འཛུམ་ཙམ་གནང་ནས་ན་རེ། ང་སྐྱེ་བ་
སྔོན་མ་ཕ་སྤྱི་དཔོན་རོང་ཚ་ཁྲ་རྒན་གྱི་བུ་སྐལ་སྲས་སྣང་ངུ་ཟེར་ལེ་དེ་ཡིན། དེ་
ནས་སྐྱེ་བ་སྨུག་གུ་ཡུལ་དུ་བླངས་ནས་ཡབ་ཆེན་བདུད་བསྐོས་ཀྱང་ཡུམ་ཆེན་
མཁའ་འགྲོ་ཡིན་པས། གླིང་གེ་སར་རྒྱལ་པོར་དད་པ་མེད་ལེ་དང་གླིང་ལྷ་སྡེ་
དཀར་མོར་ལ་རྒྱུ་མེད་ལེ་མི་སྲིད་ལ་སྨུག་གུའི་དྲེལ་རྫོང་དང་འུ་ཟིའི་ཇ་གཡང་
89



ལེན་སྐབས། ང་སྨུག་སྲས་ནམ་མཁའ་བློ་གྲོས་དང་སྲས་མོ་གཡུ་ཡི་སྒྲོལ་ཆུང་
མེད་ཐབས་མེད་པའི་མི་གཉིས་ཡིན་ལེའི་གཏམ་དང་སྐད་ཆ་གོ་ཐོས་བྱུང་བས།
འགྲོ་བའི་དོན་དུ་བྱ་བ་བཟང་པོ་”སྦྱོང་བརྡར་མི་བསྒྲུབ་འདུག་ལོ་མེད། དེ་རིང་
འདྲེ་མོས་ཁེར་རྒྱུག་བྱས་ནས་གླིང་དཀར་བུ་རྟའི་ཚེ་སྲོག་ལ་གནོད་འཚེ་ཚབས་
ཆེན་བཏང་ཡང༌། སྐབས་བབ་སུ་དགྲ་ལན་མི་ལོན་པ་དེར་འགྱོད་སེམས་ཤིན་
ཏུ་ཆེ། འོན་ཀྱང་རྒྱལ་ཕམ་ཟེར་བ་ནི་དམག་སྲོལ་ཡིན་ཁར་བཟང་ངན་སྤེལ་མི་
ཡོང་བ་ནི་སྲིད་པའི་ཆོས་ཉིད་ལགས་ན་ཅི་བྱ་མེད། དེ་ལྟ་ན་ང་ཚོས་ཐབས་ཟད་
ཀྱི་བསམ་བློ་སྤངས་ནས་མཐར་གཏུགས་ཀྱི་རྟགས་མའི་ཆེད་དུ་དཔའི་སྟོབས་
འཕེལ་བ་བྱེད་དགོས་པ་དང་ཐབས་ཀྱིས་འདུལ་དགོས། ངས་བལྟས་ན་གཅིག་
ནས་དགའ་བདེའི་རྨི་ལམ་ལྟར་དམག་གྲ་སྒྲིག་ནས་འདུག་རྒྱུ་དང༌། གཉིས་ནས་
རྒྱལ་པོའི་གམ་དུ་བང་མི་མངགས་ནས་འདི་གར་བྱུང་བའི་གནས་ཚུལ་སྙན་སྒྲོན་
ཞུས་ན། འདི་བྱ་འདི་བྱེད་ཀྱི་བཀའ་ལན་ཕེབས་ངེས་ཡིན་གསུངས་པ་དང༌།
དམག་དཔོན་རྣམས་ཀྱིས་ མངོན་པར་བསྟོད། མི་ཆེན་དགའ་བདེའི་ཐུགས་
ལའང་མི་ཆུང་གཏམ་གྱི་བང་མཛོད་རེད། རྟ་ཆུང་འགྲོས་ཀྱི་གཞི་མ་ཟེར་བའི་
གཏམ་དེ་བདེན་པར་འདུག རྒྱལ་སྲས་དགུང་ལོ་ཆུང་ཡང་ཤེས་པ་ཆེ། སྲས་
སྣང་ངུའི་སྐྱེ་བ་ངོ་མ་རེད། ཕ་རྒྱུད་བདུད་རིགས་བསྐོས་ཀྱང་འགྲོ་དོན་ཐུགས་
ལ་གདའ་དགོངས་ནས་སྨུག་སྲས་ཀྱིས་གསུངས་པ་བཞིན་དུ་ གྲོས་ཐག་བཅད།
དེ་ནས་ཉིན་ཞག་གསུམ་སོང་བའི་ནངས་པར་བང་མིས་སེང་ཆེན་རྒྱལ་པོའི་ཞལ་
རས་མཇལ། རྨ་ལྷ་བུ་རི་རྒྱལ་བསམ་གྲུབ་ཀྱིས་དར་དཀར་པོས་སྣེ་དྲངས་ནས་
འཕྲིན་ཆ་ཕུལ། སྲིན་མོ་སྲི་བ་མིག་དགུས་སྤྲིན་བཞོན་བྱས་ནས་གླིང་དཀར་བུ་
རྟ་བསད་ཚུལ། ད་དུང་དགའ་སྒར་དུ་བྱུང་ན་འདུལ་སྐལ་དཔའ་བོ་སུ་ལ་ཡོད་
མེད། འགྲོ་འདུག་ཇི་ལྟར་དགའ་བ་བཅས་ ཐམས་ཅད་མཁྱེན་པའི་རྒྱལ་པོས་
བཀའ་ལུང་ ཡོད་ པ་ མཁྱེན་ཞུས་པས། རྒྱལ་ པོས་སྤྱན་ཟུང་གཉིས་བང་མིར་
གཟིགས། ཐུགས་འཇམ་པའི་སྒོ་ནས་ལམ་བར་དུ་སྐུ་ལ་འོ་བརྒྱལ་དང་ཐུགས་ལ་
90



སྡུག་བསྔལ་བྱུང་ཤས་ཆེ་བས། དང་པོ་ཟ་འཐུང་ཚིམ་པར་མཛོད་གསུངས་ནས་
སྣེ་ལེན་གཟབ་རྒྱས་གནང༌། དེ་ནས་རང་སྒར་དུ་ལོག་རྗེས་དགའ་བདེ་དཔོན་
འཁོར་རྣམས་ལ་སེམས་གསོ་འཚམས་འདྲི་ཞུ་རོགས་ཞེས་དང་། དེ་མིན་རེ་ཞིག་
དགའ་སྐོར་དུ་དགྲ་མེད་པས། སྨུག་ཡུལ་དང་འཇང་ཡུལ་ཞི་བདེར་བཀོད་ནས་
སྔོན་མའི་དམག་བཀོད་ལྟར་འུ་ཡུལ་དུ་འཛོམས་དགོས་བརྒྱུད་ཞུ་གནང་རོགས་
གསུངས། བང་མི་གཉིས་ རང་ སྒར་དུ་འབྱོར་རྗེས་རྒྱལ་ པོའི་ བཀའ་ བཞིན་
དགའ་བདེ་དང་གཡུ་ལྷས་འཇང་ཡུལ་དང་སྨུག་ཡུལ་དཀྲུགས་མཁན་གྱི་བདུད་
དང་སྲིན་པོའི་ཚོགས་ལས་རྣམ་པར་རྒྱལ། སྡེ་འབངས་སྡེར་བཞིན་ཞི་བདེར་
བཀོད། ཡུལ་མིའི་བསྔགས་བརྗོད་དང་སྐྱེལ་མའི་སྒྲ་དབྱངས་ཁྲོད་ནས་དཔུང་
ཆེན་གྱི་ཁ་ལོ་འུ་ཡུལ་དུ་སྒྱུར། དེ་ནས་ཉིན་ཞག་བདུན་གྱི་ཐོག་ཉི་མ་ཐང་ཆེན་
ཟེར་བའི་གནས་ཡུལ་དུ་འབྱོར་སྒར་འགོ་ཉི་མ་ཤར་འདྲ། སྒར་དཀྱིལ་ཟླ་བ་
ཚེས་འདྲ། སྒར་འདབ་གཡུ་མཚོ་འཁྱིལ་བ་བཞིན་དུ་བཞུགས་པའི་ཚེ། །སྟོབས་
ཆེན་དམག་གི་རུ་དཀྱིལ་ནས་དཔའ་བོ་འདན་མ་བྱང་ཁྲ་དེས་དགྲ་ལྷའི་འཁོར་
གསུམ་ལུས་ལ་བསྐོར། སྒ་སྲབ་གདན་བསྟོད་དུས་གཅིག་བྱས། སྟོབས་ཆེན་
དམག་གི་གཡས་རུ་ནས། དཔའ་བོ་སེང་སྟག་ཨ་དོམ་དེས། མདའ་གྲི་མདུང་
གསུམ་ལུས་ལ་བསྐོར། འདོ་བ་སྟོང་རི་དར་དཀར་ལ། སྒ་སྲབ་གདོན་བསྟོད་
དུས་གཅིག་བྱས།། སྟོབས་ཆེན་དམག་གི་གཡོན་རུ་ནས། བྱེ་བློན་དཔའ་བོ་ཆོས་
འགྲུབ་ཀྱིས། གྲི་སྟག་ཞགས་གསུམ་ལུས་ལ་བསྐོར། འདོ་བ་མེ་རི་འཚུབ་ཤེས་
ལ།། སྒ་སྲབ་གདན་བསྟོད་དུས་གཅིག་བྱས། དཔའ་གསུམ་རྟ་ཁ་མཉམ་གཤིབ་
ཀྱིས། བདུད་བློན་ལྕོགས་ཁྲིའི་སྒར་སར་མཆོངས། རྟ་དམག་བརྒྱ་དང་རྐང་
དམག་གཉིས་བརྒྱ་བསད། ལྕགས་ཁྲི་འབུམ་པའི་གུར་སྒོར་གཏུགས་པའི་དུས།
ཁོས་འདོ་བ་གཡུ་བྱ་སྔོན་མོའི་གོང་དུ་བུད། ངར་རྒོད་གཏིང་ནས་འཁྲུག་ཞིང་
དཔུང་ལག་བརྗེས། འདན་མའི་གདོང་ཉེ་བར་བླངས་ནས་གླུ་འདི་བླངས་པར།
གདའོ། །:|:ཀྱི ང བ ད ས་པོ་
་་



གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
དགུང་ནམ་མཁའ་ཡངས་པའི་གཞལ་ཡས་ནས། ། ལྷ་དགའ་རབ་དབང་གི་
རྒྱལ་པོ་ཁྱེད། ། དུས་དེ་རིང་ཨ་ཕོའི་གྲོགས་ལ་བྱོན། ། མཐའ་བདུད་རི་གདོང་
དམར་རི་ཁྲོད་ནས། ། ལྷ་བྲག་དམར་བཙན་རྒོད་དམར་པོ་ཁྱེད། ། ཤ་རུས་
མུར་སོ་སྒྲ་འཆའ་སེ་འཆའ། ། ཁ་ཁྲག་འཐུང་རྐན་སྒྲ་ཐག་སེ་ཐག། གླིང་དགྲ་
བོའི་ཤ་ཁྲག་བཞེས་ལ་བྱོན།། ལྷ་དེ་འདྲ་ཡན་ལ་འབོད་ལ་མེད། །ལྷ་དགའ་
རབ་དབུ་འཕང་མཐོ་བའི་དུས། ། ང་བློན་པོའི་བསམ་དོན་གྲུབ་པར་ཤོག །།
ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཐང་གོང་མ་ཟེར། ། ཡིན་ཐག་
ཆོད་གླིང་དམག་བཤས་ས་རེད། ། ཕོ་ང་འདྲ་ང་ངོ་མ་ཤེས་ན། ། མི་ང་ལ་
ལྕགས་ཁྲི་འབུམ་ཐུབ་ཟེར། ། དམག་འབུམ་ཚོ་དགུ་ཡི་བདག་པོ་ཡིན། ། ཕོ་ང་
ཡི་ཁ་གཏད་གཅོག་པ་ལ། ། ཁྱོད་མི་སྔོན་སྤུན་གསུམ་ ཕར་ལ་ཞོག། གླིང་
འབུམ་དམག་རུབ་ཀྱང་ཐུབ་ལེ་མིན། ། དེ་མི་ཐུབ་རྩ་བ་བཤད་པས་ན། །ཆུང་
ཨ་མའི་ཁོག་ནས་དཔའ་རྩལ་རྫོགས། ། ཆེར་ལོངས་ནས་འཛམ་གླིང་ཡུལ་གྲུ་
བསྐོར། ། དགྲ་མ་ཐུབ་ལག་ནས་ཤོར་མྱོང་མེད། ། དེ་ཡིན་ན་མི་སྔོན་གླུ་ལ་ཉོན།
སྒོས་ གདོང་ལེན་མི་ རྒན་ སྔོ་ཉག་ ཉོན། ། མགོ་ ཡར་ སྐྱེས་ སྐྲ་ལོ་དུང༌ ལྟར་
དཀར། ་ ། ངོ་དཔྲལ་བ་མེད་ལེ་གཉེར་མས་གང༌། ། ཁ་ལྤགས་ཐང་ནང་གི་སོ་
དཀར་སྟོང་། ། རྐན་ཡར་རྐན་མར་རྐན་གཉིས་དེ་རྡེབ། ། མིག་སྔོ་སྐྱ་རུས་པའི་
གཏིང་དུ་ལྷུང་། ། མི་ཤི་ཁའི་མིག་ལས་སྔོ་སེ་སྔོ། ། ལུས་འབྱུང་བཞི་མི་ཐེགས་
འགྱེལ་ལ་ཁད། ། ལག་སྦ་འཁར་བཙུགས་ཀྱང་ལུས་པོ་འཁྱོར། །འདུག་མི་
ཚུགས་འཁོར་གསུམ་ལུས་ལ་བསྐོར། ། དཔའ་ ཡོད་མདོག་འདོ་བའི་གོང་དུ་
བུད། ། རྒས་ཤི་ཁར་རང་གཞིས་མ་བཟུང་ནས། ། ཕོ་ང་འདྲའི་གདོང་ལ་ཆས་
ལེ་དེ། ། གླིང་ ཤ་པ་ཕོ་ཟད་རྒད་ལ་ཐུག ། དེ་མིན་ན་མི་རྒན་གཤིན་རྗེས་
སྐུལ། ། ཡང་མིན་ན་ལས་དབང་བཙན་པོས་དེད། ། འཆི་ཤི་ས་ཇ་ཡི་ཡུལ་དུ་
92



བསྐོས། །འཇིག་མི་ཡུལ་འདུག་སྐལ་རྫོགས་ལེ་རེད།། ཟས་ཟ་བ་གདའ་ན་
ཞིམ་ཟ་གྱིས། ། ལས་བུ་རྒྱུད་གདའ་ན་ཁ་ཆེམས་ཞོག ། ད་དེ་ནས་མི་རྒན་ཤི་
བྱུས་གྱིས། ། དེ་མ་གཏོགས་ཐར་བའི་ལམ་བུ་མེད། ། ངས་མི་རྒན་མཇིང་པའི་
གཉའ་ནས་བཀུག ། རྐང་ལེབ་མོའི་མཐིལ་ནས་ཡར་ལ་སྒྲིལ། ། ཚེ་ར་ལྤགས་
བཞིན་དུ་ཕར་ལ་འཕུར། །གླ་ལྤགས་པ་བཞིན་དུ་ཚུར་ལ་མཉེད། ། ཕྱི་ཤ་མེད་
རུས་པ་ཁྱི་ལ་སྦྱིན། ། ནང་གློ་སྙིང་མཆིན་གསུམ་བྱ་ལ་སྤྲད། ། བྱ་ཁྱི་རྒན་ལྟོ་བ་
ཨེ་རྒྱགས་བལྟ། ། ལས་ཆག་སྒོ་རང་གིས་ཉོས་པའི་དུས། ། ཕོ་ང་ལ་ཉེས་འགན་
གཡོག་ས་མེད། ། འདུག་མི་ཚུགས་མི་སྡེ་རྔམ་པས་ན། ། དུས་མཐའ་མ་ཡོང་རྒྱུ་
དེ་ལས་མེད། ། དཔེ་བཞག་ན་འདྲ་མ་ཨེ་འདྲ་རེད། ། བྱ་པིང་ཀྱུར་བྱང་ལ་ལོག་
པའི་དུས། ། འདམ་ཉིག་མའི་ནང་གི་སྦྲེལ་རྒན་དེས། ། ད་ང་ལ་དགྲ་གནོད་
མེད་དོ་བསམ། ། ཡིད་དགའ་བས་ སུག་མཐིལ་ གནམ་ལ་ཟིང༌། ། རང་ཅི་
དགར་རྐང་འཁྲབ་ལག་འཁྲབ་བྱེད། ། བྱ་ཆུ་བྱས་ དགུང་ནས་ འདམ་ སྐོར་
བརྒྱབ། ། འདམ་ཉིག་མའི་ནང་གི་སྦལ་རྒན་བཟུང༌། ། ཤ་སྦྲེལ་ཤ་ཆུ་བྱས་ཟ་
དགོས་དེ། ། ལས་ཡག་ལེ་སྡུག་ལེ་མི་ཤེས་དེ། ། ཤ་སྦལ་ཤ་ཟ་དགོས་བསྐོས་ཐང་
ཟེར། ། སྤང་ལེབ་ཆེན་མེ་ཏོག་ཁྲ་ཆུང་དེ། ། ནམ་དབྱར་དུས་བཀྲ་ཡང་དགུན་
དུས་མེད། །དགུན་སྐར་མའི་གྲལ་ར་ཞིག་པ་ན། ། མཛེས་མེ་ཏོག་ཁྲ་ཆུང་སད་
ཀྱིས་བཅོམས། ། དེ་ད་ལྟ་ཡོད་དེ་ད་ལྟ་མེད། ། ནམ་དབྱར་དགུན་འགྱུར་བའི་
ཆོས་ཉིད་ཟེར། ། གླིང་ཁྲམ་སྒར་དཔུང་གི་ནང་རྒྱུད་ནས། ། མི་འཆི་ཁད་སྤུན་
གསུམ་དགྲ་ལ་བྱོན། ། དཔའ་ཡོད་ཉམས་རྟགས་ མ་ལེན་བསམ་དེ། ། ང་
ལྕགས་ཁྲི་ འབུམ་ པའི་ འགྲན་ ཡ་ མིན། ། ཁྱོད་མི་ སྔོན་ ཚེ་སྲོག་འདམ་ སྦལ་
དཔེ། །ང་ཆུ་བྱའི་ཁ་ནས་ཐར་ས་མེད། ། དེ་སྐུ་ཚེ་སྔོན་མོའི་བསྐོས་བཞག་རེད།
གླུ་གོ་ན་རྣ་བའི་བུ་རམ་ལ། ། གླུ་མ་གོ་སྙིང་གི་འཛེར་རུ་གྱིས། །
ཞེས་གླུ་མཇུག་རྫོགས་པ་དང་མཉམ་དུ་རྟ་ཁ་དཀྲུགས་ནས་འདན་མའི་
ཐད་དུ་གློག་འཁྱུག་པ་བཞིན་དུ་མཆོངས། དེ་མར་འདན་མས་ཁོའི་སོག་པ་
93



གཡས་པའི་དཔུང་ སྟེང་ དུ་ མདའ་མོ་འཕངས་ནས་རྨས་སྐྱོན་ཆེ་ཙམ་བཟོས།
དཔའ་ཆག་ནས་བྲོས་གཤོམ་བྱེད་པའི་སྐབས་དེར། འདན་མས་ཁོ་རེ་ཉོན་དང་
ཕ་ཡི་བུ། ད་ཕར་ལ་མ་འགྲོ་ཚུར་ལ་ཤོག གཏམ་ཁྱོད་ཀྱིས་བཤད་པས་ངས་
ཀྱང་བཤད། གཏམ་ཚུར་བཤད་ཕར་བཤད་གཉིས་ཀ་བྱེད། བཤད་རེས་ཉན་
རེས་དེ་ཡང་དགོས། ང་རྒས་ལེའི་རྒས་རབས་ལོ་རྒྱུས་གཅིག ཁྱོད་རྒོད་ལེའི་
རྒོད་རབས་ལོ་རྒྱུས་གཉིས། མི་ཁྱོད་ཀྱི་ཁ་ནས་མང་ཙམ་བཤད། ལག་ལེན་
མེད་ལེའི་ཁ་ཕོ་དེ། བསམ་ ཤེས་ན་ངོ་ཚའི་གཞི་མ་རེད། ཁྱོད་ཕོ་གསར་ང་
གདོང་མཆོངས་ལེ་དེ། སྨྱོ་མཆོངས་མིན་ན་སྔར་མཆོངས་རེད། སྔར་མཆོངས་
རང་སྲོག་སྐྱེལ་མི་རེད། ང་མི་རྒན་ལོ་ཟླས་གཅུན་ན་ཡང༌། ནང་ ཤེས་ པ་མ་
འཐིབས་དྭངས་གསལ་ཡིན། ང་མི་ཚེ་དམག་ལ་ཞུགས་ཞུགས་ཀྱིས། ཕྱི་ལུས་
པོའི་སྟོབས་ལ་ཉམས་ཆག་མེད། ཕོ་ཁྱོད་འདྲ་ཙམ་ལ་སྐྲག་མི་མིན། ང་རྒད་པོ་
སྔོན་ལ་ ཤི་ལེ་དང་། ཁྱོད་ཕོ་གསར་མ་ཤི་འདུག་ལེ་ གཉིས། དོན་ལག་ལེན་
བརྒྱུད་ན་མ་གཏོགས་པའི། ཁ་སྟོང་པས་བརྡར་ཤ་ག་ལ་ཆོད་གསུངས་ནས་གླུ་
འདི་བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
སྟོད་རྒྱ་གར་ཆོས་ཀྱི་གདན་ས་ནས། ། རྒྱ་བྱ་རྒོད་ཕུང་རིའི་དབུ་རྩེ་ནས། ། གར་
གྲུབ་ཆེན་ས་ར་ཧ་པ་མཁྱེན། ། ཐུགས་མཁྱེན་གཟིགས་ཨ་ཕོའི་གླུ་སྣེ་དྲོངས། །
སྨད་རྒྱ་ནག་ ཁྲིམས་ ཀྱིས་ རྒྱལ་ ས་ནས། ། ཤར་ རི་བོ་རྩེ་ལྔའི་གནས་ མཆོག་
ནས། ། ལྷ་ འཇམ་ དབྱངས་ རལ་ གྱི་ འཛིན་ པས་ མཁྱེན། ། ཐུགས་ མཁྱེན་
གཟིགས་ཨ་ཕོའི་གྲོགས་ལ་བྱོན། ། བར་མདོ་གླིང་བསྟན་པའི་རྒྱལ་ས་ནས། །
ལྷ་དཀར་ཕྱོགས་སྲུང་མའི་དགྲ་ལྷས་མཁྱེན། ། ཐུགས་མཁྱེན་གཟིགས་ཨ་ཕོའི་
ཁ་འཛིན་མཛད། ། བདུད་ནག་པོའི་བསྟན་པ་སྣུབ་རོགས་མཛོད། ། ལྷ་དེ་
འདྲ་ཡིན་ལ་འབོད་ལེ་མེད། ། ས་འདི་དང་ས་ངོ་མ་ཤེས་ན། ། ཤར་འུ་ཟིས་ཇ་
94



ཁྲོམ་གོང་མ་ཟེར། ། དུས་ད་ལྟ་ལྷ་བདུད་འཁྲུག་ས་རེད། ། ཕོ་ང་འདྲ་ང་ངོ་མ་
ཤེས་ན། །ཤར་མདོ་གླིང་བསྟན་པའི་རྒྱལ་ས་ནས། །འདན་ཁ་ར་ཆུ་ར་སེར་ར་
གསུམ། ། དམག་ཁྲི་སྐོར་བཅུ་གཉིས་ནང་བཅུད་ནས། ། ཕོ་ང་ལ་གཡུལ་རྒྱལ་
ཐོག་རྒོད་ཟེར། ། སྟོང་དགྲ་མགོ་བརྡུང་བའི་ཐོ་བ་ཡིན། ། ལག་ཐོ་བས་གཟེར་
མགོ་བརྡུང་བརྡུང་ཡིན། ། འགྲོ་རིགས་དྲུག་འདྲེན་པའི་ཕ་མ་ཡིན། ། དྲིན་ཕ་
མས་གཅེས་ཕྲུག་སྐྱོང་སྐྱོང་ཡིན། ། སེམས་ལྷད་མེད་སྙེམས་ཆུང་སྐྱོང་མི་ལ།།
ཞེ་རྟིང་ཁྲོས་བཙན་པོའི་གཉའ་གནོན་ཡིན། ། དུས་དེ་རིང་ཉི་མའི་གདོང་གང་
ལ། ། ཁྱོད་དཔའ་མེད་ཁ་ཕོ་གདངས་བྱུར་བས། ། ཕོ་ང་ལ་རྒད་པོ་སྔོ་སྐྱ་བ། །
མིག་སྔོ་སྐྱ་བ་ལ་སྐྲ་སྐྱ་བ། ། མགོ་ཡར་སྐྱེས་སྐྲ་ལོ་སྐྱ་སྐྱ་བ། ། མིག་སྔོ་སྐྱ་རུས་པའི་
གཏིང་ན་ལྷུང༌། ། འཆི་ཤི་ཁའི་མིག་ལས་སྔོ་ཞིང་སྐྱ། ། ཁ་ལྤགས་ཐང་ནང་གི་
སོ་དཀར་སྟོང་། །རྐན་ཡར་རྐན་མར་རྐན་གཉིས་དེ་རྡིབ།། རྒས་འཆི་ཁར་
རང་གཞིས་མ་བཟུང་ནས། ། ཕོ་ང་འདྲའི་གདོང་ལ་ཆེས་ལེ་དེ། ། གླིང་དཀར་
པོ་ཕོ་ཟད་རྒད་ལ་ཐུག ། རྒས་ཚེ་ཟད་གཤིན་རྗེས་དེད་ལེ་ཟེར། ། ཟེར་ཟེར་
གཏམ་དེ་སྙན་ནས་བྱུང༌། ། མགོ་ཡར་སྐྱེས་སྐྲ་ལོ་དཀར་ལེ་དེ། ། རྨོག་དཀར་པོ་
གྱོན་ནས་ཆགས་ལེ་རེད། ། གླིང་དཀར་རུ་དམག་གི་འགོ་འཛིན་ཡིན། ། སྲོག་
དགྲ་ལ་མི་ཤོར་མཚོན་རྟགས་རེད། ། ངོ་དཔྲལ་བ་གཉེར་མས་གང་ལེ་དེ། ། ལོ་
གསེར་གསེར་རེ་ལ་ཕྱེ་མར་རེ། ། གོང་ལྷ་ལ་མཆོད་ཅིང་རང་གིས་བཟོས། །
ཚོགས་བསོད་ནམས་བསགས་པའི་ལོ་གྲངས་རེད། ། རྒས་བསོད་ཆེན་ང་འདྲས་
མ་གཏོགས་པའི། ། ཁྱོད་བསོད་དམན་ཁ་ལ་རག་ལེ་མིན། ། ཁ་སྤགས་ཐང་
ནང་གི་ སོ་དཀར་སྟོང༌། ། སོ་ སུམ་ཅུའི་གྲལ་ ར་ཞིག་ན་ ཡང༌། ། ཟས་ཞིམ་
མངར་ཁ་ལ་གང་བཟོས་ཡིན། ། གཏམ་སྙན་པོའི་ལོ་རྒྱུས་ཚིག་སྒྲ་གསལ། །
དོན་རྩ་བ་མི་ལ་ཤོར་ལེ་མིན། ། གཏམ་མི་ཁ་རང་ཡུལ་བཁུར་ལེ་མིན། ། ཁྱོད་
ལྕགས་ཁྲི་འབུམ་ཐུབ་ཟེར་ལེ་བས། ། ང་མི་རྒན་བཤས་ལ་བཏང་ནས་ནི། ། ཤ་
རུས་པ་ གཉིས་ དེ་ བྱ་ ཁྱིར་སྦྱིན། ། དཔའ་ རྟགས་ མ་ འཛམ་ གླིང་ འཇོག་ གི་
95



ཟེར། ། དེ་ཟེར་བའི་ཁ་ལ་ཐལ་བ་འདེབས། ། དོན་ལག་ལེན་མེད་པའི་ཁ་ཕོ་ལ།
ང་མི་རྒན་གསོད་པའི་ནུས་པ་མེད། ། དཔེ་བཞག་ན་འདྲ་མ་ཨེ་འདྲ་རེད། །
གཟིག་ཁྲ་གཡག་ངར་མའི་ཡ་བོ་དེ། ། ཁྱི་སྒོ་ཐོག་འབྱོར་མས་མི་དོ་ཟེར། །
འབྲོང་བྲེ་བ་སེར་པའི་རུ་ཡ་དེ། ། གླང་ཁྱིམ་གསོས་རྭ་རུས་མི་དོ་ཟེར། ། སྟོབས་
གླང་ཆེན་སྨྱོན་པའི་ཁུར་ཡ་དེ། ། མགྲིན་སྐལ་བཟང་བོང་བུས་མི་དོ་ཟེར། །
གླིང་ལྷ་དམག་དཀར་པོའི་འགྲན་ཡ་དེ། ། མཐའ་བདུད་སྲིན་དམག་གིས་ ག་
ནས་འོང༌། ། སྡེ་རྒྱལ་ཁག་བཅུ་སྐོར་དཔའ་བོ་ཡོད། ། རྗེ་གེ་སར་རྒྱལ་པོའི་ཡ་
བོ་དེ། ། ཁྱོད་བདུད་ཕྲུག་ཀ་རས་ག་ནས་འོང༌། ། ལྷ་རིགས་གསུམ་གཅིག་སྡུད་
སྤྲུལ་པ་རེད། ། ང་རྒོད་པོ་འདན་མའི་དཔུང་ཡ་དེ། ། ཁྱོད་མཐའ་འཁོབས་
ལྕགས་ཁྲིས་ག་ནས་འོང་། ། གླིང་འདན་མ་ན་སོ་རྒས་ན་ཡང་། ། རྒྱ་གྲུབ་ཆེན་
ས་རའི་སྤྲུལ་པ་རེད། ། འདྲ་བསམ་མི་མང་དེ་དོ་མི་ཉུང༌། ། ཕོ་ང་ཡི་ལག་ནས་
ཐར་ས་མེད། ། གཏམ་ཨེ་བདེན་མི་བདེན་མཐའ་གསལ་ཡོང༌། ། གླུ་གོ་ན་རྣ་
བའི་ཡིད་ལ་ཞོག ། མ་གོ་དེ་གླུ་ལ་སྦྱོར་རྒྱུ་མེད། ། །
ན་ ཅེས་གླུ་མཇུག་རྫོགས་པ་དང་མཉམ་དུ། ལག་གི་མདའ་མོ་དེ་མེ་ལྕེ་གློག་
དམར་འཚུབ་འཚུབ་ལན་གཅིག་སྤྲིངས་སོང་བ་དེ། ཁོའི་བྲང་ནུ་མ་གཉིས་ཀྱི་
མཚམས་སུ་ཐེབས་ནས་ཟངས་ཁོག་ཀུན་དགའ་ར་བ་ལྷ་སྒོ་བཞིན་དུ་ཕྱེ། མདེའུ་
རྒྱབ་ཕྱོགས་ནས་ཐོན་ཏེ་ཆུ་ཕར་རིའི་བྲག་རི་ཞིག་ལ་ཕོག་ནས་བྲག་རྡོ་ཆག་ཉིལ་
དུ་སོང་མོད། ལྕགས་སྲོག་ཐོབ་པའི་བདུད་ཕྲུག་ཞིག་ཡིན་པའི་དུས། མདའ་
འོག་ཏུ་མ་སོང་ལ་བྲག་རྡོའི་འོག་ཏུ་ཡང་མ་ཚུད། རལ་གྲི་ཤུབས་ནས་དྲངས་ཏེ་
འདན་མ་དང་རལ་སྐོར་བཅུ་གྲངས་གཡུགས་རེས་བྱས་ཀྱང་རྒྱལ་ཕམ་དབྱེ་བ་མ་
ཆོད། སེང་སྟག་འདན་མའི་དཔུང་སྣོན་དུ་བྱོན་ནས་གྲི་རུབ་ཕུད་ཀྱང་མ་ཐུབ།
སྟེང་གི་མི་དང་འོག་གི་རྟ་ཕོ་འཛིང་ནས་རྒྱལ་ཕམ་དབྱེ་འབྱེད་དཀའ་བའི་སྐབས་
དེར་བདུད་བློན་འབྲུག་ལྷ་ཡ་མེད་ཀྱིས་ཁྲས་བྱིའུ་འཛིན་པ་བཞིན་འདན་མ་ལྟ་
ཐོག་ནས་བླངས་ཏེ་མཆན་འོག་ཏུ་བཅུགས་ནས་རང་སྒར་དུ་འཁྲིད་གཤོམ་བྱེད་



པའི་སྐབས། བྱེ་བློན་ཆོས་འགྲུབ་ཀྱིས་གློག་ཞགས་མེ་འཛིན་དམར་པོ་གཡུགས་
ནས་འབྲུག་ ལྷའི་ སྐེ་ལ་བསྐོན། དཔའ་བོ་གཉིས་ ཞགས་ པ་ ཕར་འཐེན་ཚུར་
འཐེན་བྱེད་བཞིན་ཡོད་པའི་ཚེ་ན། བློ་རིག་བཀྲ་ཞིང་བདེ་རྩལ་འཁྱུག་པའི་
དཔའ་བོ་འདན་མས། གྲི་ཆུང་ལྗང་ཚ་ཡུ་དམར་སྐྱེད་པའི་ལོགས་ནས་འཐེན།
འབྲུག་ལྷའི་སྙིང་མཚམས་སུ་བཙུགས་ཀྱང༌། དེ་ཉིན་བླ་གནས་སྒལ་གཞུང་དུ་
ཡོད་པས། བཟི་འཁྱོམ་ཙམ་བྱས་ཏེ་འདན་མ་མཆན་འོག་ནས་ལྷུང་ཤོར་བ་ལས་
ཆེར་མ་གནོད། ཁོས་ཉམས་སྣང་ཅི་ཡང་མེད་པར་མུ་མཐུད་ཆོས་འགྲུབ་དང་
འཛིང་བཞིན་ཡོད་པའི་སྐབས་དེར། འདན་མས་རྒྱབ་ནས་རལ་གྲི་བཙུགས་ཏེ་
བླ་གནས་བཏུལ། སྒལ་ཚིགས་ཉེར་བརྒྱད་བཅགས་ ནས་ རྟ་ ཐོག་ ནས་ ཕབ།
མགོ་འཕྲུ་གོང་ལེན་མཛད་པ་དང་། གླིང་དཀར་དཔའ་བོ་རྣམས་ཀྱིས་ཀི་ སྒྲ་
སྒྲོག་བཞིན་བདུད་ཀྱི་དམག་ཁྲོད་དུ་མཆོངས། མགོ་འབུལ་ཞུ་མི་རྣམས་ཀྱི་མགོ་
འབུལ་བླངས། མགོ་འབུལ་མི་ཞུ་མཁན་བརྒྱ་ཚོ་ལྔ་དྲུག་ཙམ་གཡས་བསྒྲེ་གཡོན་
བསྒྲེ་བཏང་ནས་ ཐང་ཆེན་ རོ་ཡིས་བཀངས་པ་དང༌། བདུད་བློན་ལྕགས་ཁྲི་
འབུམ་ཐུབ་ཅི་བྱ་གཏོལ་མེད་ཀྱི་གནས་སུ་གྱུར་ནས་མིག་མཆི་མས་གང་བཞིན་
བྲོས་སོང་བར་གྲགས་སོ། །
ཀླུ་ཆ་ཀླུབས་པའི་བར་རྒྱལ་བའི་། ༡༠
འི་ ག སལ་བ གས། ང་ཚོ་ནང་ བདེ་བ་ ཟླ་ 22/2
དེ། ད་ལོ་དང་པོ་བ་དག་གནང་བ་དང་
ཎིད་ཀྱིས། ན
།
་དང་དབུ་མ་པ་



་བ P
1: 1:|: ཀྱི ། ལེའུ་བདུན་པ། 21:|:ཀུན་སློང་ཚང་
1|: #'༩:༣ ཀ ཉི=ཆ |་ ། ༡ : སྒྲ་ཀ །ཀོ 1:|: : སྤྱི་
རྒྱུ་མིག་དགུས་སེར་རའི་དཔོན་དམག་ལ། །ཛཱ ཀ། ཏུ་
ག་ག་ན་དཔའ་སྐྱེད་གླིང་དང་འཛིང་དགོས་བཤད། ། ཝ་ཁན་
ཇ་ཐང་བར་མར་གླིང་དཀར་དམག།
སངས་མ་ཉིད་དུ་དགའ་བུས་དཀྲུགས།། ་ ས་ལ་
ན།
ང
: |
སྤུངས་མ་ཉིད་དུ་དགའ་
བདུད་བློན་ལྕགས་ཁྲི་འབུམ་ཐུབ་དཔོན་འཁོར་ལྷག་མ་རྣམས་ཉིན་མཚན་
དབྱེར་མེད་དུ་བྲོས་པའི་རྗེས། འུ་ཟི་ཇ་ལམ་བར་མའི་ཉེ་འཁོར་དུ་སྒར་བཏབ་
ནས་ཡོད་པའི་སེར་ར་འབུམ་ཐུབ་ཀྱི་དམག་སར་སླེབས། དཔའ་ཞུམ་ཡིད་ཆད་
ངང་བྱུས་ཉེས་བྱུང་ཚུལ་རྣམས་རིམ་བཞིན་ཞུས་པ་དང་། སེར་ར་འབུམ་ཐུབ་
ན་རེ། ད་བསམ་བློ་ཇི་ལྟར་བཏང་ཡང་རང་རེས་དགྲ་འདྲེ་གླིང་གི་ཁ་གཏད་མི་
ཆོག་ཐག་ཆོད་རེད། ལངས་ན་མགོ་བརྡབ་འདུག་ན་རྐུབ་ན་ཟེར་བའི་དཔེ་ལས་
གཞན་མི་གདའ། ཡང་སྙིང་ངེད་རྣམས་ཅི་འདྲ་བྱས་ན་དགའ་ལེ་རེད་ཟེ་དྲིས་
པས། སྟག་མོ་འབུམ་ཐུབ་ཀྱིས་ལྐུགས་པ་མིག་བཙུམ་གྱིས་དགྲ་དང་འཛིང་པ་
ལས། ཐབས་མཁས་ཀྱིས་བྲོས་ན་མི་དགའོ་ཟེར་ནས་གླུ་འདི་བླངས་སོ། ། |:ཀྱི་
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྟ་ཞིག་འབོད་ལེ་འདི། །
མཐོ་ནམ་མཁའ་དབྱིངས་ཀྱི་གཞལ་ཡས་ནས། ། འཇའ་འོད་ཟེར་འཁྲིགས་པའི་
ཕོ་བྲང་ནས། ། ལྷ་མཐུ་ཆེན་དགའ་རབ་དབང་ཕྱུག་མཁྱེན། ། ཐུགས་མཁྱེན་
གཟིགས་ཨ་ཕོའི་གླུ་སྣེ་དྲོངས། ། ས་འདི་དང་སོ་ངོ་མ་ཤེས་ན། ། ཤར་འུ་ཟི་ཇ་



ཡི་རྒྱལ་ས་ནས། ། ས་འདི་ལ་བར་ཐང་གཡས་ཟུར་ཟེར། ། ཕོ་ང་འདྲ་ང་ངོ་མ་
ཤེས་ན། ། གུར་དཀར་པོ་གངས་རིའི་ནང་རྒྱུད་ནས། ། ཕོ་རྒོད་པོ་འཛམ་གླིང་
གྲགས་ལེ་ལ། ། མི་ང་ལ་སྟག་མོ་འབུམ་ཐུབ་ཟེར། ། སྟག་མོ་འབུམ་གཅིག་གི་
ངར་ཡ་ལ། ། མི་རྒོད་པོ་འབུམ་གྱི་བདག་པོ་ཡིན། ། དཔའ་རྩལ་དྲུག་ལུས་ལ་
རྫོགས་ན་ཡང་། ། དུས་ད་ལོ་ཤ་པ་གླིང་རུའི་མདུན། ། མདའ་འཕངས་ནས་
དཔའ་བོ་ག་ནས་ཐུབ། ། མཚོན་གཡུགས་ནས་རྟ་ལ་ག་ནས་གནོད། ། ད་ཁ་
སོང་ཉི་མའི་གདོང་གང་ལ། ། ང་སྟག་མོ་མ་བསྡད་དགྲ་ལ་སོང་། ། ། ནུབ་མི་
ཆེན་དགའ་བདེའི་ མངའ་ ཞབས་ལ། ། ཕྱོགས་ རྒྱལ་ ཁག་ ལྔ་ ཡི་ ལས་ དམག་
གདའ། ། དམག་དེ་ལ་འགྲན་ཡ་སུ་ཡིས་ནུས། ། དཔེ་བཞག་ན་འདྲ་མ་ཨེ་འདྲ་
རེད། ། ཆབ་ཆུ་བོ་ཐུར་ནས་བབས་པའི་དུས། ། ས་སྦ་རུ་གང་གིས་ག་ནས་ཁོག
དགུང་ལྷོ་སྤྲིན་འཚུབ་མོའི་ཀློང་རོལ་ནས། ། ངར་གནམ་ལྕགས་ཐོག་ཆེན་ལྷུང་
པའི་དུས། ། མགོ་སྦ་རུ་བཀབ་ལེས་ག་ནས་ཁེབས། ། དགྲ་འཆི་བདག་ སྒོ་
འགྲམ་འབྱོར་བའི་དུས། ། འཆི་ཤི་རྒྱུ་དེ་ལས་གསོན་རེ་མེད། ། དཔེ་དེ་དོན་
བཞིན་དུ་གླིང་དཀར་དམག ། ཤར་འུ་ཟིའི་ས་སྣེ་ཟིན་པ་ཐོག ། དགུང་མཁའ་
ལ་ལྡིང་པའི་འཕུར་གྲུ་གཏོར། ། བློན་ཟི་ར་འབུམ་ཐུབ་རྫ་ལ་བརྡབ། ། དུས་ད་
ཆ་ཤི་གསོན་གོ་ཐོས་མེད། ། ཕོ་ཡ་མེད་ལྕགས་ནག་ཐོག་བཙན་དང༌། །ལུས་
ལྕགས་སྲོག་ཐོབ་པའི་འབུམ་ཁྲི་གཉིས། ། ཚེ་མ་བརྟན་ཕྱི་མའི་ལམ་དུ་སོང་། །
དུས་ད་ལྟ་རྨི་ལམ་བཞིན་དུ་མེད། ། དུས་དེ་རིང་ལྕགས་ཁྲི་འབུམ་ཐུབ་ཁྱེད། །
སྲོག་མ་ཤོར་གསོན་པོ་འཇལ་ཡང་དེ། ། དམག་ཕམ་ཁ་ཤོར་ནས་རྨས་སྐྱོན་ཕོག
། མི་རྒད་པོ་འདན་མའི་དཔའ་རྩལ་ལ། ། ལོ་ རྒས་ཀྱང་ཉམ་ཆག་མེད་ངེས་
རེད། ། ཕོ་རྒོད་པོ་འབྲུག་ལྷ་ཁེར་གཅིག་དེ། ། རྒྱ་དུ་རུ་ཁ་པའི་གདུང་རྒྱུད་
ལ། ། ལུས་ལྕགས་སྲོག་ཐོབ་ལེའི་བུ་ཞིག་རེད། ། ཕོ་དེ་ལ་འགྲན་ཡ་མི་སྲིད་
དེ། ། གླིང་འདན་མ་ཟེར་བའི་ ཤ་པ་དེས། ། མགོ་ཁྲག་དམར་འཛར་འཛར་
མགོ་ལག་བླངས། ། དཔའ་རྩལ་སྣ་རྫོགས་ཀྱང་ཅི་ལ་ཕན། ། དུས་ད་ཆ་རང་
99



སྲོག་དགྲ་ལ་ཤོར། ། དགུང་འཇའ་ཚོན་བཞིན་དུ་ཡལ་ནས་མེད། ། ས་ཁ་སོང་
ལོ་རྒྱུས་རྨི་ལམ་འདྲ། ། བཤད་མ་བཤད་གཉིས་ལ་ཁྱད་པར་མེད། ། བཤད་
མང་ན་སྙིང་རླུང་ལངས་པའི་རྒྱུ། ། ད་དེ་ལས་ང་རང་འབུམ་ཐོགས་གསུམ། །
རྒྱ་ན་བ་ཡུལ་དང་རྒྱལ་བ་ཡུལ། ། ས་བཙན་སར་གྲགས་པས་དེ་རུ་སོང་། །
དམག་འབུམ་ཚོ་གསུམ་གྱི་སྒར་ཆེན་དེ། ། ཡུལ་དེ་གཉིས་བདམས་ཀ་གཅིག་ལ་
སྤུངས། ། ཁ་མི་བྲལ་རུབ་སེ་འདུག་ན་བསམ། ། ད་དེ་ནས་སྲི་བ་མིག་དགུ་
མ། ། ས་གར་ཡོད་གར་འདུག་རྩད་གཅོད་བྱས། ། མཐའ་ཅི་བྱེད་དགོངས་པ་
སྐོར་ན་བསམ། ། ཁོང་རྫུ་འཕྲུལ་ཤེས་ལ་ཐབས་ལ་མཁས། ། ལས་འདི་བྱ་འདི་
བྱེད་གཏམ་ཞིག་ཡོང་། ། ལས་ཅི་དགའ་ཅི་ཡིག་ཤེས་ནས་ཡོང༌། ། གླུ་གོ་ན་
འདིར་ཚོགས་ཐུགས་ལ་ཞོག ། གླུ་མ་གོ་ཟེར་ན་འགྲེལ་བ་མེད། །ན།།
བཤད ༡༠: ཅེས་ཟེར་བའི་གླུ་དེ་ལྟར་ཕུལ་བ་དང༌། ཚོགས་འདུར་བཞུགས་མི་རྣམས་
ཀྱིས་བདེན་པར་འཛིན་ནས་གང་མྱུར་རྒྱུ་ཡི་ན་བ་ཡུལ་དུ་བཤོལ་རྒྱུའི་གྲོས་ཐག་
བཅད། ཡིན་ནའང་ལྕགས་སྲོག་ཐོབ་པའི་བདུད་བློན་གཉིས་དང་འབུམ་ཐུབ་
ཐོགས་པའི་བློན་ཆེན་གཅིག རྒྱུ་དུ་རུ་ཁ་པའི་གདུང་རྒྱུད་སྐད་པོ་ཅན་མང་པོ་
ལྔ་ལམ་ སོང་། དེ་མིན་སེར་ར་འབུམ་ཐུབ་དང་ལྕགས་ཁྲི་འབུམ་ཐུབ་གཙོས་
བདུད་བློན་མང་པོ་ཞིག་ལ་རྨས་སྐྱོན་ཕོག་པ་མཐོང་དུས། བྱིངས་རྣམས་དཔའ་
ངར་ཆག་ནས་ འཐབ་ སེམས་འཁྲུག སྟོབས་ཆེན་ ལྷ་ སྡེ་ དཀར་ པོའི་ དཔུང་
དམག་ལ་འགྲན་ཡི་བཟུང་ན། རང་དམག་རིམ་བཞིན་རྩ་བ་སྟོང་རྒྱུ་ལས་གཞན་
ཅི་མེད། དེ་སྔ་རྒྱ་ཡི་བུ་མོས་བཤད་པའི་གཏམ་དང་གཅིག ད་ལམ་རྨིས་པའི་
གཉིད་ལམ་དེ་དང་གཉིས། དུས་ད་ལོ་བཏབ་པའི་ལོ་འབྲས་གསུམ་ལ་བརྟག་
པའི་ཚེ། ལས་བཟང་པོ་མི་ཡོང་ཐག་ཆོད་རེད། རྒྱ་ཡི་ན་བ་ཡུལ་དུ་བཤོལ་ཀྱང་
ཕུགས་མི་བརྟན། ད་ནི་སེམས་ལ་བསམ་པ་ཇི་བཞིན་དོན་དུ་སྨིན་སོང་ཟེར་རོ།།
ཉི་མ་དེ་ཡི་ཕྱི་ནང་ནམ་མཁའ་ལངས་པ་དང་མཉམ་དུ་བདུད་མོ་སྲི་བ་
མིག་དགུས་ལས་དམག་ཁྲི་སྐོར་འགའི་སྣེ་ཁྲིད་ནས་ཁྲ་ཤིག་ཤིག འོད་སྤུངས་
100



སྤུངས་ཀྱི་ ངང་དེར་བདུད་བློན་ སེར་ ར་འབུམ་ཐུབ་ ཀྱི་ དམག་ སྒར་དུ་བྱོན།
འབུམ་ཐུབ་ཐོགས་པའི་བློན་ཆེན་གསུམ་གྱིས་ཕེབས་བསུ་རྒྱ་ཆེན་ཞུས་ནས་རང་
གྲལ་དུ་འཁོད་པ་དང༌། བདུད་མོ་སྲི་བ་མིག་དགུས་དཔོན་དམག་རྣམས་ལ་
ངར་སློང་བའི་གླུ་འདི་ཕུལ་ལོ། ། །
༡ ༡༠ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐའ་རྒྱ་ མཚོ་ཆེན་པོའི་ ཕར་ ཁ་ནས།། ཡུལ་ སྐྱིད་ མོ་སྲིན་མོའི་ གྲོང་ཁྱེར་
ནས། ། མཐོ་དབུས་འགྱིངས་ཕོ་བྲང་འོད་འཁྱིལ་ནས། ། མཐའ་བདུད་སྲིན་
རྒྱལ་པོ་མགོ་དགུས་མཁྱེན། ། དུས་དེ་རིང་བུ་མོའི་གྲོགས་ལ་བྱོན། ། ལས་ཅི་
བསམ་གྲུབ་ལེའི་གདོང་གྲོགས་མཛོད། ། ས་འདི་དང་ས་ངོ་མ་ཤེས་ན། ། ཤར་
འུ་ཟི་ཇ་ཡི་ས་ཆ་ནས། ། ས་འདི་ལ་ཇ་ཐང་བར་མ་ཟེར། ། སྨན་ང་འདྲ་ང་ངོ་མ་
ཤེས་ན། ། མཐའ་སྲིན་མོ་ཆགས་པའི་རྒྱལ་ས་ནས། ། ཤ་ལོངས་སྤྱོད་དམར་
དམར་གྲོང་ཁྱེར་ནས། །འདྲེ་གཤིན་འདྲེས་རྒྱབ་རྒྱུག་བྱེད་ས་ནས། །འདྲེ་
གསོན་འདྲེས་མདུན་རྒྱུག་བྱེད་ས་ནས། ། འདྲེ་གསོན་འདྲེས་གསོན་གླུ་ལེན་ས་
ནས། །འདྲེ་ཤི་འདྲེས་ཤི་གླུ་ལེན་ས་ནས། ། ཤི་རྣམ་ཤེས་བུ་ཡུག་འཚུབ་ས་ནས།
སྨན་ང་ལ་སི་བ་མིག་དགུ་ཟེར། ། ཆུང་ཨ་མའི་ཁོག་ནས་དམར་ལ་དགའ། །
དུས་དེ་ རིང་ ཉི་ མའི་ ཕན་ཆོད་ ལ། ། བཞོན་ ཆིབས་པ་ འཇའ་དང་རླུང་ལ་
བཅིབས། ། འཛམ་གླིང་ཆེན་ཞག་སྐོར་ཉི་སྐོར་བརྒྱབས། ། ཉིན་གཅིག་ལ་
དམར་བཟོས་ཐེངས་གསུམ་བྱེད། ། དམར་ཞོགས་ཟས་རྒྱ་གར་ཡུལ་དུ་བྱས། །
རྒྱུ་ཞྭ་སེར་ཅན་ལ་བརྒྱ་ སྐོར་བཟོས། ། ཟན་ དགུང་ ཟས་ བར་ བོད་ ཡུལ་དུ་
བྱས། ། བོད་དབུ་ནག་ཅན་ལ་བརྒྱ་སྐོར་བཟོས། ། ཟན་དགོང་ཟས་རྒྱ་ནག་
ཡུལ་དུ་བྱས། ། རྒྱ་སྒོ་ཐོགས་ཅན་ལ་བརྒྱ་སྐོར་བཟོས། ། ས་གནམ་ས་གཉིས་ཀྱི་
བར་ལ་ནས། ། ཤ་མི་ཤ་ཟུར་གཅིག་ང་ཡིས་བཟོས། ། ལྷོ་འཛམ་བུ་གླིང་གི་
མངའ་ཞབས་ལ། །དཔའ་རྩལ་ཆེན་ང་གོང་མེད་བསམ་དེ། ། ས་ཁ་སོང་གླིང་
101



དཀར་ནུབ་སྐོར་ནས། ། སྟོབས་མི་ནག་རྟ་ནག་རི་བོ་ཙམ། ། ། མགོན་ཆོས་སྐྱོང་
སྲུང་མའི་ཆ་ལུགས་ཅན། ། འབྲུ་དགའ་བདེ་ཆོས་སྐྱོང་ཟེར་ལེ་བས། ། རྡོ་ཕོང་
བ་འབྲོང་རོ་ཙམ་པ་ཞིག ། དགུང་ཨ་སྔོན་དབྱིངས་སུ་ཡང་མོར་བཏེགས། །
སྨན་ང་ལ་ སྡིགས་ ནས་ འཕངས་ པའི་དུས། ། ལུས་ འབྱུང་ བཞིས་མི་ བརྟེན་
འགྱེལ་ལ་ཁད། ། སྙིང་དམར་པོ་ཁ་ནས་དོན་གྲབས་བྱས། ། ལྷ་ཆེན་པོ་དགའ་
བས་མ་མགོན་ནི། ། སྲོག་རྟ་རྔ་ཙམ་དེ་ཤོར་ནས་ཐལ། ། མཚོན་ཕར་གཡུགས་
དགྲ་ལ་འཚེ་བ་མེད། ། མཚོན་ཚུར་གཡུགས་སྲོག་མགོ་མི་ཐོན་འདུག་། དཔེ་
བཞག་ན་ཁ་ས་ཁ་སོང་ཉིན། ། ངེད་བདུད་སྲིན་སྡེབ་མའི་དམག་ཁྲོད་ནས། །
ཕོ་རྒོད་པོ་ལྕགས་ནག་འབུམ་ཐུབ་གཙོས། ། དཔའ་ང་ རྒོད་ཁོ་ རྒོད་དགྲ་ལ་
ཤོར། ། དམག་བུ་རྟ་བསད་ལ་བརྩི་གྲངས་མེད། ། དགྲ་ཤ་པ་གླིང་རུའི་དམག་
ཁྲོད་ནས།། ། ཁོ་ར་འདྲ་འཆི་བདག་ཡ་མེད་གཅིག ། སྒོས་གངས་རིའི་ཐེའུ་
རངས་ལྷ་དཀར་གྱི། ། རྟ་འདོ་བར་གྲི་རྨས་ཕོག་ཙམ་ལས། ། ཕོ་རྒོད་པོ་གཅིག་
ལ་ཤི་རྨས་མེད། ། དཔའ་རྟགས་མ་ཟེར་ལེ་ཤ་པས་བླངས། ། དམག་ཕམ་ཁ་
ངེད་ལ་བྱུང་ལེ་རེད།། དེ་བྱུང་ཡང་འགྱོད་པ་བྱེད་དོན་མེད། ། དམག་རྒྱལ་
ཕམ་རླུང་རྟའི་མཐོ་དམན་དང་། ། རྟ་མགྱོགས་ཞན་གཟན་ཆོག་ སྤྲོད་ལུགས་
རེད། ། དུས་མཐའ་མ་སུ་རྒྱལ་སུ་ཕམ་དེ། ། མི་སུ་ཡིན་ཁ་ཚོན་ཆོད་ལེ་མིན། །
དཔེ་བཞག་ན་འདྲ་མ་ཨེ་འདྲ་འགི། ། ཤར་ཁྲི་གདུགས་ཉི་མའི་འོད་མདངས་
ལ། ། འབུ་མེ་ཁྱེར་སྲིན་བུས་ཨེ་འགྲན་ལྟ། ། གངས་དཀར་ཡག་སེང་གེའི་གཡུ་
རལ་ལ། ། སྒོ་ཁྱི་སྐོར་སྡེར་མས་ཨེ་འགྲན་ལྟ། ། ལྷ་དབང་ཕྱུག་ཆེན་པོའི་ཐུགས་
སྲས་དེ། ། ཕོ་འཛམ་གླིང་དབང་སྒྱུར་ཀ་ར་དང་། ། ལྷ་རིགས་གསུམ་མགོན་
པོའི་སྤྲུལ་པ་དེ། ། ཕོ་གཡེར་ཆེན་གེ་སར་ཟེར་ལེ་གཉིས། ། མཐུ་སྤྲུལ་པ་སུ་ཆེ་
མཐའ་གསལ་མེད། ། སྦྲུལ་དུག་པ་མཆེ་བ་མགོ་བཞི་གཙོས། | ། ལུས་ལྕགས་
གྲུབ་བདུད་བློན་བརྒྱ་བཅུ་དང༌། ། མདའ་སྐྱེན་ མིང་ ཐོགས་པའི་འདན་མ་
གཙོས། ། གླིང་དཀར་པོའི་ཆོས་བློན་བརྒྱ་བཅུ་གཉིས། 1 ། སྟོབས་དཔའ་རྩལ་སུ་
102



ཆེ་མཐའ་གསལ་མེད། ། ངེད་རྒྱལ་གསུམ་སྡེབ་མའི་ཧྲག་དམག་དང༌། ། གླིང་
རྐང་གྲངས་མང་བའི་ལས་དམག་གཉིས། ། སྲོག་སྦོམ་ཕྲ་སུ་ཆེ་མཐའ་གསལ་
མེད། ། ལྷ་བདུད་སྲིན་བར་གྱི་འཁྲུག་རྩོད་དེ། ། ལས་སྨོན་ལམ་བཙན་པས་
གཡོལ་ས་མེད། ། བསྐོས་པའི་ལས་ལ་ལྡོག་ཐབས་མེད། ། དེ་ཡིན་ན་ང་རང་
དཔོན་དམག་ཚོས། ། ཕོ་རྒོད་པའི་ལུས་ལ་འཁོར་གསུམ་བསྐོར། ། རྟ་མགྱོགས་
པོའི་གོང་ན་སྒ་སྲབ་བསྟོད། ། མཐའ་རྒྱལ་ཕམ་དབྱེ་བ་མ་ཆོད་བར། །། སྲོག་
འབེན་བཙུགས་དགྲ་དང་འཐབ་རྒྱུ་བྱེད། ། ཕོ་དཔའ་བོའི་རྒྱབ་ལ་དཔུང་ཞིག་
དགོས། ། དཔུང་མེད་ན་གཅིག་ཤི་རྩ་འགྱེལ་ཟེར། ། དཔེ་དེ་དོན་བཞིན་དུ་མི་
དགུ་ངས། ། མཐའ་སྲིན་མོའི་རྒྱལ་སར་འཕྲིན་ཆ་སྐུར། ། དམག་མོ་དམག་
དགུ་ཁྲི་དགུ་འབུམ་དེ། ། གཞེས་ལྷ་ ཉིན་ དཀར་པོའི་དུས་ཚོད་ལ། ། གླིང་
འདན་མའི་ སྒར་ སར་སྤུངས་ཤོག་ཟེར། ། ད་དེ་ནས་ རང་རང་ བདུད་སྲིན་
རྣམས། ། དཔུང་གྲ་སྡེབ་དགྲ་ལ་ཕར་རྒོལ་བྱས། ། ཕོ་དེ་ཤི་རྒྱབ་ཀྱི་དེ་ལངས་
བྱས། ། དམར་ཤ་ལན་དགུ་སྐོར་ལེན་ན་བསམ། ། ཕ་སྲིན་པོས་ཟ་རྒྱུ་མི་ཤ་རེད།
གཟིག་ཁྲ་བོས་འཐུང་རྒྱུ་ཁྱི་ཁྲག་རེད། ། འབྲོང་བྲེ་བོས་ཟ་རྒྱུ་ལྗང་རྩ་རེད། །
ལས་དེ་ལས་དགའ་ལེ་ག་ན་གདའ། ། དེ་ཡིན་ན་ང་རང་དཔོན་འཁོར་ཚོས། །
ནང་མི་བརྒྱའི་བློ་སེམས་གཅིག་ལ་སྒྲིལ། ། ཕྱི་ཤ་པའི་སྒར་ཆེན་དཀྲུགས་ནས་
ནི། ། དཔའ་རྟགས་མ་འཛམ་གླིང་གྲགས་ལེ་བྱེད། ། གླུ་གོ་ན་འདིར་ཚོགས་
ཡིད་ལ་ཞོག ། གླུ་མ་གོ་མ་ཐོས་སྐྱོར་རྒྱུ་མེད། །
ཀྱི ཅེས་ཟེར་བའི་གླུ་དེ་ལྟར་ཕུལ་བ་ན། ཚང་མས་ཆ་ཆེན་པོ་བཞག་ནས་
མངོན་པར་བསྟོད། དེ་ནས་ཉི་མ་གསུམ་སོང་བའི་ཕྱི་ནང་སྲིན་མོ་སྲི་བ་མིག་
དགུའི་དམག་བཀོད་ལྟར་དབུ་རི་བོས་གསེར་ཞྭ་གྱོན་པ་དང་ལྷན་དུ་དུག་སྦྲུལ་
མཆེ་ བ་ མགོ་ བཞིས་ གཙོས་ དམག་དཔོན་ལྔས་ རང་ རང་ གི་ རྟ་ ཐོག་ ཏུ་བུད།
དམག་འབུམ་ཚོ་དུ་མའི་དམག་སྣེ་དྲངས། རྫ་ནག་ལ་ཆར་ནག་འཁྲིགས་པ་ལྟ་
བུ། དཔུང་ཆེན་ཤར་སྒར་འདན་མའི་ཕྱོགས་སུ་སྤུངས་ཐལ་ལོ། དུས་དེ་ཡི་ཚེ་
103



ན་གླིང་ལྷ་སྡེ་དཀར་པོའི་དམག་དཔོན་རྣམས་ལྷ་གུར་མཐོང་བ་ཀུན་སྨོན་གྱི་ནང་
དུ་རིམ་བཞིན་འཛོམས། རྒྱལ་མཆོག་མི་ཡི་ཉི་མའི་ཞལ་རས་མཇལ། །སོར་
བཅུའི་འདབ་མ་སྤྱི་བོར་བཀུར་ནས་ལྷ་ཕྱག་ཕུལ་ཐོན་པ་དང་། གཡས་གྲལ་ཉི་
མ་ཤར་འདྲ། གཡོན་གྲལ་ཟླ་བ་ཚེས་འདྲ། དཀྱིལ་གྲལ་སྐར་ཚོགས་བཀྲ་འདྲ།
ཟུར་གྲལ་ཨ་ལོང་བསྐོར་འདྲ། མཐའ་གྲལ་མུ་ཏིག་དར་ལ་བརྒྱུས་འདྲ། རང་
རང་གི་གདན་ཐོག་ཏུ་འཁོད་པ་ན། ཁྲི་དུང་ཁྲི་དཀར་མོའི་ཡང་སྟེང་ནས། ལྷ་
སྲས་དགྲ་ལྷ་རྩེ་ བརྒྱད་ཀྱིས་ དཔའ་རྟུལ་རྣམས་འོ་བརྒྱལ་སོང་གསུངས་ནས་
བྱམས་བརྩེའི་འཚམས་འདྲི་གནང་། དེ་ནས་སྤྱན་མིག་འདན་མའི་ཕྱོགས་སུ་
གཟིགས། དེ་རིང་ཉི་མའི་ཕན་ཆོད་ལ་དམག་ལ་རྒྱལ་ཕམ་ཅི་འདྲ་བྱུང་། ད་
ཆའི་དམག་གི་བབ་དང་བསྟུན་རྗེས་མའི་དམག་བཀོད་ཅི་འདྲ་ཡིན་གསུངས་པ་
དང༌། བློན་ཆེན་འདན་མས་རང་གྲལ་ལས་ཡར་བཞེངས་ཏེ་ཀླུ་འདི་ཕུལ་ལོ། །
༢ གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
དཔའ་དགྲ་ལྷའི་ཁྲ་རྫོང་ གོང་མ་ནས། ། དཔའ་སེང་སྟག་འོད་ཀྱི་རྒྱལ་པོས་
མཁྱེན། ། དཔའ་དགྲ་ལྷའི་ཁྲ་རྫོང་བར་མ་ནས། ། དཔའ་དགྲ་ལྷ་དུང་སེང་
དཔལ་ཁྲབ་མཁྱེན། ། དཔའ་དགྲ་ལྷའི་ཁྲ་རྫོང་འོག་མ་ནས། ། དཔའི་དགྲ་ལྷ་
གཉན་སྟག་དམར་པོས་མཁྱེན། ། ཐུགས་མཁྱེན་གཟིགས་འདན་མའི་གྲོགས་ལ་
བྱོན། ། ལས་ཅི་བསམ་གྲུབ་པའི་དངོས་གྲུབ་སྩོལ། །ས་འདི་དང་ས་ངོ་མ་ཤེས་
ན། །ས་འདི་ལ་རྨ་ཟི་ལྟ་དབང་ཟེར། ། ཕོ་ང་འདྲ་ང་ངོ་མ་ཤེས་ན། ། ཤར་
མདོ་ཁམས་ གླིང་ གི་ རྒྱལ་ ས་ནས། ། འདན་ ཁར་ ར་ ཤར་ལུང་རིགས་དྲུག་
ནས། ། མདའ་ནམ་འདྲེན་ཁ་ལོ་སྒྱུར་མི་ལ། ། དཔའ་ཚ་ཞང་འདན་མ་བྱང་ཁྲ་
ཟེར། །ལོ་ཟླ་བས་ན་སོ་རྒས་ན་ཡང༌། ། བློ་ཤེས་པ་མ་འཐིབས་དྭངས་གསལ་
ཡིན། ། ཚེ་འདི་གང་དམག་ལ་ཞུགས་ཞུགས་ཀྱིས། ། ལུས་དཔའ་རྩལ་མ་
ཉམས་གོང་གྲགས་ཡིན། ། གླུ་འདི་ཡི་གླུ་ངོ་མ་ཤེས་ན། ། གླུ་འདི་ལ་ཐ་ལའི་
104



དྲུག་འགྱུར་ཟེར། ། ས་ག་མ་ཡུལ་ལ་མི་ལེན་དེ། ། རྗེ་རྒྱལ་བློན་འདུ་ར་ཚོགས་
ཉིན་ལེན། ། ཡང་མིན་ན་དགྲུ་ལ་ཆས་དུས་ལེན། =། དུས་དེ་རིང་རྒྱལ་བློན་
འཛོམས་པའི་ཉིན། ། གླུ་ཐ་ལ་མི་ལེན་ཀ་མེད་རེད། ། རྗེ་རྒྱལ་བློན་རྣ་བ་བདག་
ལ་གསོན། ། གསོན་ཟེར་ནས་དམ་ཆོས་མ་ཡིན་དེ། ། དམག་འཁྲུག་པའི་ལོ་
རྒྱུས་ཅུང་ཟད་ཡོད། ། དུས་ད་ལོའི་དམག་གི་ཡོ་ལང་འདི། ། སྔར་བརྒྱབས་
པའི་དམག་དང་མི་འདྲ་འདུག ། དེ་མི་འདྲའི་རྩ་བ་བཤད་པས་ནི། ། བདུད་
དུ་སྲིན་སྡེབ་མའི་རྐང་གྲངས་དེ། ། ཅང་མང་པོ་མི་གདའ་ཉུང་ན་ཡང༌། ། ཕོ་
རྒོད་གཞན་ གཡུལ་ སར་ གཏུགས་ པའི་ དུས། ། ཕོ་ དེ་ ཚོའི་ རྩལ་ ལ་ ཡ་ མེད་
རེད། ། དགྲ་ཤ་པ་གཅིག་གི་ཡ་བོ་དེ། ། ངེད་དཔའ་རྟུལ་གསུམ་གྱིས་བཅར་ན་
ཡང་། ། དགྲ་མི་ཐུབ་རང་ལ་ཕམ་ཁ་ཆེ། ། དཔེ་བཞག་ན་འདྲ་མ་འདི་འདྲ་
རེད། ། ས་ཁ་སོང་ཉི་མའི་གདོང་གང་ལ། ། ང་འདན་མ་དཔའ་ལྷ་ཆོས་འགྲུབ་
གསུམ། ། དཔུང་གྲ་སྡེབ་ལྕགས་ཁྲིའི་སྒར་ལ་སོང༌། ། དམག་རྟ་དམག་བརྒྱ་
སྐོར་མཚོན་ལ་དྲངས། ། དམག་རྐང་དམག་ཉིས་སྐོར་བསད་རྨས་བཏང༌། །
ཕོ་ལྕགས་ཁྲིའི་གུར་སྒོར་ལྷགས་པའི་དུས། ། ཁོས་འདོ་བ་ གཡུ་ བྱའི་གོང་དུ་
བུད། ། སྟག་ རྒྱ་ སྟག་ ངར་ ཆེན་ ཁྲོས་ པ་ བཞིན། ། ང་ འདན་ མའི་ ཐོག་ ཏུ་
མཆོངས་གཤོམ་བྱེད། ། མཆོངས་ཚར་ན་ང་རང་འཕུང་རྒྱུ་རེད། ། ང་འདན་
མས་དེ་མར་མེདའི་གཅིག་སྤྲིངས། ། ཕོ་དེ་ཡི་རྫིག་ཉམས་བཅགས་ལེ་ཡིན། །
ད་དེ་རྗེས་དུས་ཀྱི་མཐའ་མ་ལ། ། བདུད་འབྲུག་ལྷ་ཁེར་གཅིག་ཟེར་ལེ་དེས། །
རླུང་ཟེར་མ་བཞིན་དུ་རྒྱབ་ནས་འཚུབ། ། ང་འདན་མ་འདོ་བའི་ གོང་ནས་
པང༌། ། བྱ་གླག་པས་ལུ་གུ་བཞིན་དུ་བཟུང༌། ། མཆན་ གཡས་པའི་འོག་ལ་
བཅུགས་ནས་བྱུང༌། ། ཕོ་དེ་འདྲ་སྔར་སོང་རིག་མཐོང་མེད། ། དེ་ཡིན་ཀྱང་སྔ་
རྒྱུས་བཤད་པས་ན། ། ང་འདན་མ་གཡུལ་རྒྱལ་ཐོག་རྒོད་ལ། ། ལས་བྱུས་ཉེས་
རེ་རེ་གཉིས་རེ་བྱུང་། ། དེ་བྱུང་དོན་རྩ་བ་བཤད་པས་ན། ། སྔར་འཇང་གླིང་
ལོ་དགུ་འཁྲུགས་པའི་དུས། ། རྗེ་སེང་ཆེན་ལྷ་ཡི་བླ་མ་ལ། ། ཞུ་མི་དགོས་འདན་
105



མས་བསམ་དོན་ཞུས། ། གསན་མི་འདོད་རྒྱལ་པོའི་དགོངས་པ་དཀྲུགས། །
བཀའ་མི་ཉན་རང་སྣང་དམག་ལ་སོང་། ། དུས་མཐའ་མ་ང་ལ་བྱུར་གསུམ་
བྱུང༌། ། དེ་གཅིག་ནི་ལྷ་ཡི་བཀའ་ཆད་འདྲ། ། ཡང་མིན་ན་བདུད་ཀྱི་བར་ཆད་
འདྲ། ། ང་ཚེ་སྟོད་དམག་ལ་ཞུགས་དང་ཚུན། ། ང་འདན་མས་ མི་ཐུབ་མི་
གསུམ་ཤོར། ། ང་འདན་མས་མི་ཐུབ་མི་གསུམ་དེ། ། ཧོར་ཨ་སེར་སྟོབས་ཆེན་
ཁྲོ་འབར་གཅིག ། ནུབ་སྟག་གཟིག་བཙན་ལྷ་རྡོ་རྗེ་གསུམ། ། ལྷོ་མོན་ཡུལ་སྐུ་
ལྷ་ཐོག་རྒྱལ་གསུམ། ། ང་འདན་མས་མི་ཐུབ་མི་གསུམ་རེད། ། དེ་མ་གཏོགས་
ཤོར་བསམ་ཞེ་ལ་མེད། ། ང་འདན་མས་མི་འགྲོ་ས་གསུམ་ཡོད། ། ས་མི་འགྲོ་
གསུམ་དེ་བཤད་པས་ན། ། མཐོ་རི་མགོ་མཐོན་པོའི་བྲག་རྩེ་གཅིག ། བར་
ནགས་རི་ སྡུག་ པོའི་ ཤིང་ རྩེ་ གཉིས། ། དམའ་ རྐྱ་ མཚོ་ ཆེན་ པོའི་ རླབས་ རྩེ་
གསུམ། ། ང་འདན་མས་མི་འགྲོ་ས་གསུམ་རེད། ། ང་འདན་མས་མི་ཟ་ཟས་
གསུམ་ཡོད། ། ཟས་མི་ཟ་གསུམ་དེ་བཤད་པས་ན། ། དམན་ཡ་ལུས་ཅན་མའི་
ཨམ་ཟས་གཅིག ། སྨན་ལོ་ཆུང་བུ་མོའི་སྦར་ཟས་གཉིས། །ཕོ་སེར་སྣ་ཅན་གྱི་
ལྟོགས་གསོས་གསུམ། ། ང་འདན་མས་མི་ཟ་ཟས་གསུམ་རེད། ། གོང་ཅི་ཞུས་
མི་འགྲོ་མི་ཟ་ཕུད། ། གཞན་སེང་ཆེ་ཅི་གསུངས་བཀའ་བསྒྲུབ་ཞུས། ། སོང་
ཟེར་ན་འཆི་བདག་ཡུལ་དུ་འགྲོ། ། གསོད་ཟེར་ན་ཕ་མ་ཡིན་ཀྱང་བསད། །
མཆོངས་ཟེར་ན་མེ་འོབས་ནང་དུ་མཆོངས། ། ང་འདན་མའི་བློ་ལ་འགྱུར་བ་
མེད། ། ཕོ་ཡིན་ལུགས་བཤད་ན་དེ་འདྲ་རེད། ། ད་དེ་ནས་རྒྱལ་བློན་གསན་རྒྱུ་
ལ། ། ས་ཁ་སོང་ཉི་མའི་གདོང་གང་ལ། ། ཕོ་འབྲུག་ལྷས་འདན་མ་མཆན་འོག་
བཙུད། ། དཔའ་རྟགས་མ་བླངས་བསམ་རང་སྒར་དུ། ། ང་འདན་མ་ཁྲིད་
གཤོམ་བྱེད་ པའི་ སྐབས། ། བྱང་བྱེ་རིའི་དཔའ་བོ་ཆོས་འགྲུབ་ཀྱིས། ། ཕོ་
འབྲུག་ལྷའི་སྐེ་ལ་ཞགས་པ་གཡོགས། ། ཞགས་ཕར་འཐེན་ཚུར་འཐེན་བྱས་
ནས་ནི། ། དཔའ་རྟགས་མ་དབྱེ་འབྱེད་དཀའ་བའི་དུས། ། ང་འདན་མས་གྲི་
ཆུང་རྩེ་སག་དེ། ། ལུས་སྐེད་པའི་འོག་ནས་ག་ལེར་འཐེན། ། སྙིང་དཀར་ནག་
106



གཉིས་ཀྱི་མཚམས་སུ་བཙུགས། ། ཕོ་འབྲུག་ལྷའི་སྲོག་ལ་མི་སྐྱོན་ཡང་། ། ང་
འདན་མ་མཆན་ཁུང་འོག་ནས་ཐར། ། ཕོ་ཆོས་འགྲུབ་འབྲུག་ལྷ་འཛིང་པའི་
སྐབས། ། ང་འདན་མས་རྒྱབ་ནས་རལ་གྲི་སྣུན། ། ཕོ་འབྲུག་ལྷའི་སྒལ་ཚིགས་
ཉེར་བརྒྱད་བཅགས། ། མགོ་འཕྲུ་དང་བཅས་པ་རྟགས་མར་བླངས། ། ད་དེ་
ནས་གླིང་དཀར་དཔོན་དམག་རྣམས། ། དགྲ་བདུད་སྲིན་སྡེབ་མའི་དམག་ཁྲོད་
མཆོངས། །དཔའི་སྐད་སྒྲ་འབྲུག་སྟོང་བཞིན་དུ་ལྡིར། ། མཚོན་ངར་ཆེན་གློག་
དམར་བཞིན་དུ་འཚུབ། ། རྟ་འདོ་བའི་འཚེར་སྐད་ལྷང་སེ་ལྷང་། ། བདུད་ཤ་
ཟན་ལས་ དམག་ མཚོན་ ལ་ དྲངས། ། ཐང་ སྟོང་ པ་ མ་ བཞག་ བདུད་ རོས་
བཀང་། ། དམར་ཁྲག་གིས་བརྒྱ་མཚོ་བསྐྱིལ་བའི་དུས། ། བདུད་ལྕགས་ཁྲི་
འབུམ་ཐུབ་ དཔོན་ འཁོར་ འགའ། ། ཐབས་ མཁས་ པས་ ལྐོག་ ཏུ་ བྲོས་ ཤོར་
ཕུད། ། དེ་མིན་པའི་དཔོན་དམག་ཡུ་མེད་བཅོས། ། མགོ་འཕྲུ་དང་བཅས་པ་
རྟགས་མར་བླངས། ། ད་དེ་ནས་རང་གི་སྒར་སར་ལོག ། རྟགས་རྟེན་འབྲེལ་
བཟང་པོ་བསྒྲིགས་ལེ་ཡིན། ། ས་ཁ་སོང་ཉི་མའི་གདོང་གང་ལ། ། སྲོག་བསྡོས་
ནས་དགུ་དང་ དམར་འཛིང་བྱས། ། དཔའ་ རྟགོས་ མ་ གླིང་ པས་བླངས་ན་
ཡང༌། ། ཕྱི་མ་འོངས་འབྲས་བུ་ཅི་ཡོང་དེ། ། དུས་ད་ལྟ་འདན་མས་ཅི་ལ་
ཤེས། ། འབྲུ་དགའ་བདེ་ཆོས་སྐྱོང་བེར་ནག་གིས། ། བདུད་འབྲུག་ལྷ་ལྟ་བུའི་
དཔའ་རྩལ་ཅན། ། དུས་དེ་སྔ་མིག་གིས་རིག་མཐོང་མེད། ། དགྲ་ཤ་པ་གཅིག་
ལ་དཔའ་རྟུལ་གསུམ། ། རྒོད་ཤ་ལ་རྔམས་འདྲ་རུབ་ན་ཡང་། ། དཔའོ་ཡ་བོ་མི་
ཆོག་ཤོར་ལ་ཁད། ། བདུད་དེ་འདྲ་བརྒྱ་ཁ་ལོངས་པས་ན། ། ལྷོ་འཛམ་གླིང་ཁ་
ལོ་ལོ་འཁོར་གཅིག ། ཅེས་གསུངས་པའི་གཏམ་དེ་བདེན་ནོ་བསམ། ། དཔེ་
བཞག་ན་འདྲ་མ་ཨེ་འདྲ་གདའ། ། མཐའ་སྲིན་མོ་མིག་དགུ་ཟེར་ལེ་དེ། ། དོན་
དངོས་ཡོད་རེད་ལ་དངོས་མེད་རེད། ། མཐུ་སྤྲུལ་པ་ཟེར་བ་དེ་ལ་གདའ། །
དཔའ་བློ་རྩལ་ཟེར་ཡང་དེ་ལ་གདའ། ། ངེད་གླིང་དཀར་དཔོན་འཁོར་ནང་
རོལ་ནས། །འབྲུ་དགའ་བདེ་ར་འདྲ་ཐེའུ་རངས་གསུམ། ། ཕོ་གྲ་སྡེབ་མོ་དང༌
107



འཐབ་པའི་དུས། ། མཚོན་འཕངས་ཀྱང་དེ་ལ་ཟུག་རྒྱུ་མེད། ། ཞགས་གཡུགས་
ཀྱང་དེ་ལ་ཕོག་རྒྱུ་མེད། ། དཔུང་གཏུགས་ཀྱང་དེ་ལ་འཛིན་རྒྱུ་མེད། ། འདྲེ་དེ་
འདྲ་སྔར་སོང་རིག་མཐོང་མེད། ། དུས་མཐའ་མ་ཟེར་མ་རླུང་ལ་ཐིམ། ། ཕོ་
གྲགས་གསུམ་ཕྱག་འོག་ཤོར་ནས་སོང་། ། མཐོ་ནམ་མཁར་འཕུར་རམ་ས་ལ་
འཛུལ། ། སྐབས་དེ་དུས་གར་སོང་ཅི་ཤེས་མེད། ། ད་ད་ནངས་ཉུལ་ཞིབ་ཞུ་
འབྱོར་ནང༌། ། མོ་འདྲེ་མོ་མགོ་བཞིའི་དཔུང་དང་སྡེབ། ། བདུད་བློན་པོ་སེར་
རའི་སྒར་སར་འབྱོར། ། ཕོ་འབུམ་ཐུབ་ཐོགས་པའི་བློན་གསུམ་གྱིས། ། དཔུང་
ལྷན་འཛོམས་དགའ་སྟོན་ རྒྱ་ཆེ་བྱས།། ཁོ་ བྲོས་ཤོར་ལྕགས་ཁྲི་འབུམ་ ཐུབ་
ཡང་། ། སེར་འབུམ་པའི་སྒར་སར་རྩེབས་གདའ་ཟེར། ། དུས་ད་ཆ་ཕྱོགས་
གསུམ་བདུད་དམག་རྣམས། ། ས་དེ་རུ་མཉམ་འཛོམས་བྱུང་དང་རྟིང་། །
ཟིང་ལོང་ལོང་རྔམ་རྔམ་བྱེད་པ་ལ། ། ཞིབ་དཔྱད་ན་ངེས་མེད་གླིང་སྐོར་དུ། །
གཞི་ཧ་ཆེའི་དཔུང་འཇུག་བྱེད་ངེས་ཟེར། ། དེ་བདེན་ན་ང་རང་བསམ་ཚུལ་
ལ། ། སྟོང་ དགྲ་བོས་ཚུར་ རྒོལ་མ་བྱས་གོང༌། ། ངེད་ལྷ་དམག་དཀར་པོའི་
དཔུང་ཆེན་འདི། ། དམག་རུ་ཆེན་དཔུང་ཁག་གསུམ་ལ་བགོས། ། དེ་ ཤར་
སྒར་གཡུ་ལྷའི་དམག་དང་གཅིག ། ནུབ་དགའ་བདེ་ཆོས་སྐྱོང་དམག་ དང་
གཉིས། ། དབུས་སེང་ཆེན་གེ་སར་དམག་དང་གསུམ། ། ཁྱོན་རྒྱལ་ཁག་བཅུ་
སྐོར་ལས་དམག་དེ། ། རླུང་ཟེར་མ་བཞིན་དུ་འཚུབ་སེ་འཚུབ། ། གློག་ སྐར་
མདའ་བཞིན་དུ་འཁྱུག་སེ་འཁྱུག ། མཐོ་རྫ་རི་བཞིན་དུ་ཉིལ་སེ་ཉིལ། ། ཤར་
འུ་ཟིའི་ཇ་ཐང་གོང་འོག་ལ། ། ཁྲ་ཤིག་ཤིག་འཇའ་ཚོན་བཞིན་དུ་སྤུངས། །
དམའ་རྒྱ་མཚོ་བཞིན་དུ་མཐའ་ནས་འཁྱིལ། ། བརྗིད་རི་རྒྱལ་བཞིན་དུ་ས་ནས་
འགྱིངས། ། བདུད་སྲིན་པོ་སྡེབ་མའི་དཔུང་ཚོགས་རྣམས། ། མེ་འབུད་ཤུལ་
ཐལ་བ་མེད་ལེ་གཅིག ། ཇ་བསྐོལ་ཤུལ་མེ་རོ་མེད་ལེ་གཉིས། ། སྔར་མི་སྲིད་ལེ་
ཡི་དམག་ཆེན་ཞིག ། དུས་ད་ལོ་ཇ་ཡི་ཡུལ་དུ་བརྒྱབ། ། ལྷ་དབང་ཕྱུག་ཆེན་
པོའི་སྲས་བུ་དེ། ། ཁོ་ཀ་ར་དབང་ཕྱུག་ཟེར་ལེ་གཅིག ། སྦྲུལ་དུག་སྤྲུལ་མཆེ་བ་
108



མགོ་བཞི་གཉིས། ། རྒྱུ་དུ་རུའི་གདུང་སྲས་ཤན་དམར་གསུམ། ། མོ་འདྲེ་མོ་སྲི་
བ་མིག་དགུ་བཞི། ། ཕོ་གཡེར་ཆེན་སེར་ར་འབུམ་ཐུབ་ལྔ། ། ཐག་ཉེ་མོ་མིག་གི་
མ་རིག་དེ། ། རྒྱང་རྣ་བས་གོ་ལེའི་གཡེར་གཡེར་ཅན། ། མཐོ་ལྟ་བ་དགུང་དང་
མཉམ་འདྲ་བའི། ། གཉའ་ལྟག་པ་ས་ལ་ཕབ་ན་བསམ། ། དཔའ་རྩལ་དྲུག་ང་
འདྲ་མེད་སྙམ་གྱི། ། མགོ་འཕྲུ་དང་གོ་ལག་ལེན་ན་བསམ། ། མཐུ་རྫུ་འཕྲུལ་ང་
འདྲ་མེད་སྙམ་གྱི། ། སྙིང་དཀར་ནག་ཚལ་བར་བཤགས་ན་བསམ། ། ། རྗེ་སེང་
ཆེན་ལྷ་ཡི་བླ་མ་ཁྱེད། ། ཐུགས་མངོན་ཤེས་ མངའ་ བའི་བདག་པོ་རེད། །
བདུད་དགའ་རབ་སྲས་བུ་ཀ་ར་གཅིག ། མོ་འདྲེ་མོ་སྲི་བ་མིག་དགུ་གཉིས། །
སྦྲུལ་དུག་སྦྲུལ་མཆེ་བ་མགོ་བཞི་གསུམ། ། ལས་མ་དག་བདུད་ཕྲུག་ལྕགས་སྲོག་
ཅན། ། ངེད་ལྷ་དམག་དཀར་པོའི་དཔུང་དཀྱིལ་ནས། ། ཕོ་ རྒོད་པོ། སུ་ལ་
འདུལ་སྐལ་གདའ། ། ཁྱེད་རྒྱལ་པོས་བཀའ་ལུང་ཡོད་པ་མཁྱེན། ། དེ་འདན་
མའི་ཞུ་འདུན་དང་པོ་ཡིན། ། དོན་གཉིས་པ་རྒྱལ་པོས་གསན་རྒྱུ་ལ། །། ངེད་ལྷ་
དམག་དཀར་པོའི་དཔུང་ཆེན་འདི། ། བདུད། སྲིན་པོའི་ ཁ་ རྩར་མ་ བཅར་
གོང་། ། ནང་སངས་རྒྱས་སྟོང་གི་དབུ་ལོ་གཅིག ། མ་མཁའ་འགྲོ་འབུམ་གྱི་ཚེ།
མདུད་གཉིས། ། ལྷ་ཨོ་རྒྱན་པདྨའི་ཚེ་རིལ་གསུམ། ། དཔོན་དྲག་ཞན་དབྱེར་
མེད་གནང་དུ་གསོལ། ། གླུ་གོ་ན་རྒྱལ་བློན་ཐུགས་ལ་ཞོག ། ཀླུ་མ་གོ་ཟེར་ན་
སྐྱོར་ལན་མེད། །འོ་བྱ་ བའི་ ་ མ 3 |
ལྟ ཅེས་ཟེར་བའི་གླུ་དེ་ལྟར་ཕུལ་བ་དང༌། རྒྱལ་བློན་ཐམས་ཅད་ཀྱིས་མངོན་
པར་བསྟོད། ལྷ་སྲས་དགྲ་ལྷས་གེ་སར་རིན་པོ་ཆེའི་བཀའ་བཀོད་ཇི་བཞིན་ཨ་
ཁུ་ཁྲོ་ཐུང་དང་འདན་མ། དགའ་བདེ། འཇང་ཕྲུག་གཡུ་ལྷ་ཐོག་སྒྱུར། བྱེ་
བློན་དཔའ་བོ་ཆོས་འགྲུབ་དང་བཅས་པ་ལ་སེར་པོ་གསེར་གྱི་པ་ཊ་བཅུ། ཁམ་
པ་དངུལ་གྱི་པ་ཊ་བཅུ། སྔོན་མོ་གཡུ་ཡི་པ་ཊ་བཅུ། པ་ཊ་སུམ་ཅུའི་ཚན་གྲངས་
ཐོག་དྲེའུ་བཅུ་དང་འདོ་བ་བཅུ། མཛོད་དར་དཀར་པོ་ཡུག་རེ་དཔའ་གསོལ་
གནང་ཐོན་པ་དང༌། གསེར་ཁྲི་རིན་ཆེན་དབང་རྒྱལ་གྱི་ཁྲི་སྟེང་ནས། སྐུ་རྗེ་གེ་
109



སར་རྒྱལ་པོས་ཧོར་འདུག་ལན་གཅིག་མཛད། དེ་ནས་ཞལ་འཛུམ་པའི་སྒོ་ནས་
ཡ་ང་རང་དཔོན་དམག་རྣམས་དྲག་པོའི་ལས་ལ་ཞུགས། གཞི་ཆེ་ཛ་དྲག་གི་
དགྲ་འཐབ་ཆེ་གྲས་ལན་གཉིས་བྱས་པའི་ནང༌། རང་གཞན་གཉིས་ཀའི་བུ་རྟའི་
ཚེ་སྲོག་ལ་གནོད་འཚེ་ཆེན་པོ་བྱུང་ཡང༌། དེ་ནི་སྙིང་རྗེ་དང་བྲལ་བའི་དམག་
འཁྲུག གདུག་རྩུབ་སྲོག་གཅོད་ཀྱི་དམར་ལས་ཞིག་ཡིན་པས་ལྡོག་ཐབས་མེད།
དཔའ་རྩལ་ཆེ་ལ་ མཐུ་རྩལ་ཐུ་བའི་བདུད་སྲིན་ངར་ མའི་ ཁ་ རྩྭ་ལ། ཕྱོགས་
བཞིའི་དཔོན་དམག་ཐམས་ཅད་ཀྱིས་སྲོག་བསྡོས་ཀྱི་ དཔའ་རྩལ་ངོམས་ནས།
བདུད་སྲིན་ཕྱར་འདེགས་ཀྱི་དྲག་ཤུགས་ལས་རྣམ་པར་རྒྱལ་བ་ལ། བསྔགས་
བརྗོད་དང་དཔའ་གསོལ་ལོས་ཀྱང་དགོས། དཔེར་ན་གཅེས་བློན་འདན་མར་
ཆ་བཞག་ན། ད་ཆ་ན་སོ་རྒས་ཏེ་དར་མའི་སྐབས་དང་མི་འདྲ་རུང་། བདུད་
བློན་འབྲུག་ ལྷས་བྱ་གླག་གིས་ལུ་གུ་འཛིན་པ་ལྟར། རྟ་ ཐོག་ནས་བླངས་ཏེ་
མཆན་འོག་ཏུ་བཙུད་ཀྱང་ཐབས་དང་བརྩལ་བཏོན་ནས་འབྲུག་ལྷའི་མགོ་འཕྲུ་
རྟགས་མར་བླངས། དེ་རིང་རྒྱལ་བློན་རྣམས་ཀྱི་མདུན་སར་སྤྱན་འབུལ་ཞུས་པ་
ལ་ཀུན་གྱིས་མིག་དཔེ་དང་བསྔགས་བརྗོད་བྱེད་པའི་ཡུལ་དུ་གྱུར། མདོར་ན་མི་
བརྒྱ་སེམས་གཅིག་གི་ཡ་རབས་གཤིས་བཟང་ལས། དམག་ཐེངས་གཉིས་ཀར་
རྒྱལ་ཁ་ཐོབ་པ་ཡིན། བདུད་རྒྱལ་ཀ་ར་དབང་ཕྱུག་དང་དུག་སྦྲུལ་མཆེ་བ་མགོ་
བཞི། སྲིན་མོ་སྲི་བ་མིག་དགུ་བཅས་འདུལ་སྐལ་དཔའ་བོ་སུ་དང་སུ་ལ་ཡོད་
མེད་དེ་ལྷ་གོང་མའི་ལུང་བསྟན་མ་བྱོན་བར་དུ་གསལ་པོ་མི་ཤེས་མོད། བློན་
ཆེན་འདན་མས་དམག་བཀོད་མཛད་པར་འགྱུར་བ་མེད་པས་ཡིད་འདོམས་
བྱེད་དགོས་པ་དང༌། ལྷག་པར་དགྲ་དང་གདོང་ཐུག་བྱུང་བའི་སྐབས་དགྲ་ཟོན་
ལས་ཁེར་རྒྱུག་བྱ་མི་རུང༌། གནའ་མི་བོད་ཀྱི་གཏམ་དཔེ་ལ། མ་སྲུ་ཉིས་སྦྲེལ་ཇ་
ཆང་འཛོམས། བཀྲ་དོན་ཤིས་པའི་གཞི་མ་ཟེར། ཕ་ཁུ་ཉིས་སྦྲེལ་གཏམ་གྱི་
མཛོད། འདུག་ཇུས་བདེ་ལེའི་གཞི་མ་ཟེར། དཔོན་པོ་ཉིས་སྦྲེལ་ཁྲིམས་ཁ་ཚ།
དབང་ཐང་རྒྱས་ལེའི་གཞི་མ་ཟེར། བླ་མ་ཉིས་སྦྲེལ་ཆོས་ཀྱི་རྒྱན། བསྟན་པ་
110



དར་ལེའི་གཞི་མ་ཟེར། དཔེ་དེ་དོན་བཞིན་དུ་དཔའ་བོ་ཚོས། ཕོ་རྒོད་དཔུང་
པ་མཉམ་དུ་གཤིབ། རྟ་རྒོད་སྲབ་ཁ་མཉམ་དུ་གློད། མདའ་མོའི་རྩེ་དང་རིལ་
གྲིའི་སོ། ཤ་ཟན་བདུད་སྲིན་ཐོག་ཏུ་རུབ། འགྲོ་གནོད་ཡུ་མེད་བཅོས་ནས་ནི།
ཇ་ཡུལ་མི་སྡེ་བདེ་ལ་བཀོད། དཀར་པོ་གླིང་གི་གྲགས་པ་དེ། ཡུལ་གྲུ་ཀུན་ལ་
ཁྱབ་ལེ་དགོས་གསུངས་ནས། དཔོན་འཁོར་རྣམས་ལ་སངས་རྒྱས་ཀྱི་དབུ་ལོ་
དང་འཆི་མེད་ཚེ་ཡི་རིལ་བུ་འདྲ་ཞིང་མཉམ་པ་གསོལ་རས་གནང་བས། ཐམས་
ཅད་ཀྱིས་འཛུམ་ཝང་ཝང་ངང་མངོན་པར་བསྟོད། དེ་ནས་རང་རང་གི་ལས་
གུར་དུ་བྱོན་ཐལ་ལོ། །
| ་ཀྱི་
| ཉི་མ་དེ་ཡི་ཕྱི་ཉིན་ཐོ་རེངས་ཀྱི་སྐར་ཆེན་ཤར་བ་དང་ལྷན་དུ་དམག་དུང་
གི་སྒྲ་གྲགས་པ་དང༌། དཔོན་དམག་ཐམས་ཅད་མཁར་སྒོ་གཅིག་ནས་ཐོན་པ་
ལྟར་ལྷ་གུར་མཐོང་བ་ཀུན་སྨོན་གྱི་མཐའ་ཁོར་དུ་གོར་རོ་རོ་འཛོམས། རུ་ཆེན་
གསུམ་ལ་ཕྱེ་ནས་ལམ་དུ་ཞུགས། སྟག་ཟླ་བའི་ཚེས་བཅུ་གསུམ་གྱི་ཉིན་མོར་
གླིང་གི་ལས་དམག་རྣམས་འུ་ཟིའི་ཇ་ཐང་གོང་འོག་བར་གསུམ་ལ་རིམ་བཞིན་
སྤུངས། ། སྒར་འགོ་གངས་རི་འགྱིང་འདྲ། སྒར་དཀྱིལ་གཡུ་མཚོ་འཁྱིལ་འདྲ།
སྒར་མདའ་ཆར་ཆུ་བབ་འདྲ། སྒར་ཟུར་ ཨ་ལོང་བསྐོར་འདྲ། དམག་གུར་
འཇའ་ལི་བཀྲ་འདྲ། བུ་རྟ་གྲོག་ཚང་རྡོལ་འདྲ། ཆུ་ལེན་བྱི་ཁྱུ་བབ་བབ། ཤིང་
འཐུ་སྐར་མདའ་ཡར་ཡར། ཇ་རླངས་སྨུག་སྤྲིན་འཚུབ་འཚུབ། ཇ་ མ་ ཅོ་ག་
འགྱུར་འགྱུར། དཔའ་སྐད་གཡུ་འབྲུག་གྲག་གྲག བསམ་པ་བརྗོད་ཀྱིས་མི་
ལང་། བལྟ་བ་མིག་གིས་མི་བཟོད་ལེའི་སྟོབས་ཆེན་ལྷ་དམག་སྤུངས་ནས་གདའ་
ལེ་དེ། བདུད་རྒྱལ་ཀ་ར་དབང་ཕྱུག་གི་མིག་ལམ་དུ་འཆར་བའི་ཚེ་ན་ངོ་སྟོད་ཁྲོ་
བོ་ཁྲོ་ཁྲོ། ངོ་སྨད་ཁྲོ་མོ་ཁྲོ་ཁྲོ། ཁ་ནས་མེ་ལྕེ་འབར་འབར། སྣ་ནས་དུ་བ་
འཐུལ་འཐུལ། བྲང་། ཁོག་རྔ་བོ་བརྡུང་བརྡུང་། ཁྲོ་མིག་ གློག་དམར་འཚུབ་
འཚུབ་ངང༌། དགྲ་འདྲེ་གླིང་རུའི་ཐུབ་ཚོད་དེ། གཞན་ལ་འགྲོ་འགྲོ་ངར་མི་
འགྲོ། བདུད་སྲིན་སྟོབས་ཆེན་ཁ་རྩ་ལ། ཕ་རྒོད་མདོག་དཔུང་པ་ངོམ་ལེ་དེ།
111



རྒྱབ་ནས་དགའ་རབ་ཕ་ཡིས་སྐུལ། མདུན་ནས་འཆི་བདག་གཤིན་རྗེས་གདན།
སྲོག་དམར་འབེན་ལ་འཇོག་འདོད་རེད་ཟེར་ནས་གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
དགུང་ནམ་མཁ་སྤྲིན་གྱི་གཞལ་ཡས་ནས། ། ཕ་ཡབ་ཆེན་དགའ་རབ་དབང་
ཕྱུག་མཁྱེན། །མཐོ་བྲག་དམར་རྩེ་དགུའི་དབུ་རྩེ་ནས། ། ཡུལ་ལྷ་ཆེན་མཆེ་བ་
ལག་རིང་མཁྱེན། ། དམའ་རྒྱ་མཚོ་ཆེན་པོའི་ནང་རོལ་ནས། ། ལྷ་ཆུ་ལྷ་བཙན་
རྒོད་ཁ་དམར་མཁྱེན། ། ལྷ་དེ་གསུམ་ཡན་ལ་འབོད་ལེ་མེད། ། དུས་དེ་རིང་ཀ་
རའི་གྲོགས་ལ་བྱོན། ། ཡིད་ཅི་བསམ་དོན་ཆེན་གྲུབ་རོགས་མཛོད། །ས་འདི་
དང་ས་ངོ་མ་ཤེས་ན། །ས་འདི་ལ་པདྨ་ཐང་ཆེན་ཟེར། ། རྫོང་མི་འགྱུ ར་གནམ་
ལྕགས་ཁྲོ་རྫོང་འདི། ། གནའ་སྔ་མོ་ནམ་མཁའི་ཕོ་བྲང་རེད། ། དུས་ད་ཆ་ང་ཡི་
ཕོ་བྲང་རེད། ། ཕོ་ང་དྲ་ང་ངོ་མ་ཤེས་ན། ། ཕོ་ང་ལ་ཀ་ར་དབང་ཕྱུག་ཟེར། །
ཕ་དགའ་ རབ་ དབང༌ ཕྱུག་ ཐུགས་སྲས་ཡིན། ། དུས་ད་ལོའི་གནམ་ལོ་འདི་
གསར་ཐོག ། ང་ཕོ་ལོ་སུམ་ཅུ་སོ་དྲུག་ཡིན། ། དཔའ་རྩལ་དྲུག་མ་ལུས་ལུས་ལ་
རྫོགས། ། མཐུ་རྫུ་འཕྲུལ་གཉིས་ལ་རང་དབང་ཐོབ། ། ཕ་གཞན་གྱི་བུ་དང་མི་
འདྲ་ལེ། ། ང་བདུད་སྲིན་དུ་རུའི་སྲོག་ཤིང་ལ།. ། གླིང་ཤ་པ་ཇོ་རུའི་ཁ་གཏད།
ཡིན། ། ཁོ་ནག་བཙོག་མགོ་ལག་མ་ལོན་ན། ། ང་དགའ་སྲས་ཟེར་ལེ་དགྲ་ལ་
སྒྱུར། ། གླིང་ཇོ་རུའི་བརྙས་བཅོས་གཞན་འགྲོ་དེ། ། ཕོ་ང་ཡི་ཐོག་ལ་འགྲོ་ལེ་
མིན། ། དུས་ དེ་རིང་ཉི་མའི་ ཕན་ཆོད་ལ། ། ངེད་བདུད་སྲིན་དཔུང་སྡེབ་
དམག་ཁྲོད་ནས། ། ཕོ་རྒོད་པོ་དམག་ལ་བྱོན་མི་བ། ། བློན་ངར་མ་ལྕགས་ནག་
ཐོག་བཙན་དེ། ། གླིང་དགའ་བདེ་ཟེར་བས་ཆམ་ལ་ཕབ། ། དམར་ ཤ་ལན་
དགུ་སྐོར་མ་ལོན་གོང༌། ། ཡང་ལྕགས་ཁྲི་བུ་ལ་མདའ་རྨས་ཕོག ། དམག་ཁྲི་
དམག་ལྔ་དེ་ ཤུལ་མེད་སོང་། ། ས་བཙན་ས་དེ་ཡང་ཤོར་ནས་ཐལ། ། ད་དེ་
རྗེས་དུས་ཀྱི་མཐའ་མ་ལ། ། མི་རྒད་པོ་འདན་མ་ཟེར་ལེ་དེས། ། བློན་འབྲུག་ལྷ་
112



སྟོབས་ཆེན་མཚོན་ལ་དྲངས། ། མགོ་འཕྲུ་དང་བཅས་པ་རྟགས་མར་བླངས། །
ཡང་དམག་ཁྲི་དམག་ལྔ་དེ་ཤུལ་མེད་བཅོས། ། དམག་ཟླ་བསྡོམ་འབུམ་གཅིག་
དགྲ་ལག་ཤོར། ། ཤ་ལན་པོ་མ་འཕྲོད་ལུས་པའི་ཚེ། ། དགྲ་ཤ་པས་ཇ་ཐང་གོང་
འོག་ལ། ། དམག་སྟོབས་ཆེན་སྤུངས་ནས་དཔའ་ངོམ་བྱེད། ། སྟོང་དགྲ་བོས་
ཇ་ཡུལ་ས་ཆ་ལ། ། འབྲོང་བསད་ལེ་མི་ཚད་རྔ་མ་ཕྱིར། ། མི་བསད་ལེ་མི་ཚད་
མི་མགོ་ངོམ། ། དཔའ་ཡོད་མདོག་རྫིག་རྫིག་བྱེད་པའི་དུས། ། གཉའ་ལྟག་པ་
མགོ་ནས་མ་བཅག་ན། ། གནམ་ཨ་སྔོན་གདན་ལ་འདིང་རབས་ཡོད། ། དེ་
ཡིན་ན་བདེ་མོར་འདུག་ལ་མེད། ། དུས་དེ་རིང་ཉི་མའི་གདོང་གང་ལ། ། ངེད་
རྒྱལ་བློན་ཟ་འཐུང་ལོངས་སྤྱོད་བྱེད། ། ནངས་རི་བོས་ གསེར་ཞྭ་གྱོན་ པའི་
དུས། ། ང་ཁེར་མ་ གླིང་སྒར་དཀྲུག་ལ་འགྲོ། རྟ་འདོ་བ་སྨུག་པོ་དགུ་སྒྲིལ་
ལ། ། མཛེས་སྒ་སྲབ་གདན་བསྟོད་དུས་གཅིག་གྱིས། ། དཔུང་རོགས་པ་མི་
དགོས་ཉུང་ན་དགའ། ། མི་མང་ན་མི་མང་རོ་མང་དཔེ། ། གཏམ་ཟེར་སྲོལ་
བདེན་སྲོལ་གཉིས་ཀ་གདའ། ། ང་སོང་ནས་ཇོ་རུའི་སྒྱུ་དམག་དེ། ། སྤྱང་དར།
མས་ལུག་ཁྱུ་དཀྲུགས་འདྲ་བྱས། ། ཤར་འུ་ཟིའི་ཇ་ཐང་གོང་འོག་ གསུམ། །
དགྲ་ཤ་པའི་བུ་དང་རྟ་རོས་བཀང་། ། ཁྲག་དམར་པོའི་མཚོ་མོ་མ་བསྐྱིལ་ན། །
ཕ་དགའ་རབ་རྒྱལ་པོའི་གདུང་རྒྱུད་ལ། ། མཐུ་དཔའ་རྩལ་མེད་ལེའི་རྟགས་ལ་
ཞོག ། གླུ་གོ་ན་རྣ་བའི་བུ་རམ་ལ། ། གླུ་མ་གོ་མ་ཐོས་སྐྱོར་རྒྱུ་མེད། །་དང་། །
༢: ཅེས་ཟེར་བའི་གླུ་དེ་ལྟར་བླངས་པ་དང་། བློ་རིག་བཀྲ་ཞིང་དམག་ལས་
ལ་བྱང་ཆུབ་པའི་བློན་པོ་མང་པོའི་སེམས་ལ་ཁེར་འགྲོ་ཟེར་བའི་གཏམ་དེའི་གོ་
དོན་ནི་འཐབ་ན་འཛིང༌། མ་འཐབ་ན་སྲོག་མགོ་ཅི་ཐོན་བྱས་ནས་བྲོས་བདེའི་
ཆེད་དུ་ཡིན་ལེ་གསལ་པོ་ཤེས་མོད། ཁོག་འཛུམ་ཤིག་ པ་ལས་ ཁ་ནས་ ལབ་
བརྗོད་ཅི་ཡང་མ་བྱས། བདུད་བློན་ཟི་ར་འབུམ་ཐུབ་ཀྱིས་རྒྱལ་པོ་ཁེར་མ་དགྲ་
ལ་བྱོན་པའི་སྲོལ་གནའ་དུས་ནས་མི་དར་ལ་ད་ལྟའི་ངོས་ནས་བཤད་ན་ཡང་
ཁེར་མ་དགྲ་ཁར་བྱོན་མི་རུང༌། ལྷ་རབ་བྱུང་ན་ ཕོ་བྲང་གི་ སྙིང་བཅུད་དུ་
113



བཞུགས་རོགས་མཛོད། མ་བྱུང་ཡིན་གཅིག་དགྲ་ཁར་ཕེབས་ངེས་ཡིན་གསུང་
ན་ཕོ་དཔའ་བོའི་རྒྱབ་ལ་དཔུང་ཞིག་དགོས། དེ་མེད་ན་གཅིག་ཤི་གཅིག་འགྱེལ་
རེད་ཟེར་ནས་བཤོལ་འདེབས་བྱས་ཀྱང་ཀ་རས་ང་རྒྱལ་པོའི་གཏམ་ལ་འགྱུར་བ་
མེད་ཟེར་ནས་བློན་པོའི་ཁ་ཏ་ལྟག་རྒྱབ་ཀྱི་རླུང་བུར་རྩིས་ནས་གནང་མཐོང་མ་
བྱས། དེ་ཉིན་གང་དགའ་གང་སྐྱིད་ཀྱི་ངང་དེར་བསྡད། ཕྱི་ཉིན་དགུང་སྐར་
ཚོགས་ཀྱི་གྲལ་ར་ཞིག དུ་བས་ནམ་མཁའ་འཁྲིགས། དབུ་རི་བོས་གསེར་ཞྭ་
གྱོན་པ་དང་བདུད་རྒྱལ་ཀ་ར་དབང་ཕྱུག་གིས་བདུད་རྟ་མི་ཟན་སྨུག་པོ་དགུ་
སྒྲིལ་གྱི་གོང་དུ་བུད། རི་གཟར་ནས་རྦབ་རྡོ་ཡར་ལེ་བཞིན་གླིང་སྒར་གྱི་ཉེ་
འགྲམ་དུ་བྱོན། གླིང་དམག་རྣམས་ཟིང་ཟིང་ཡོམ་ཡོམ་བྱེད་པའི་སྐབས་དེར་
དང༌ པོ་ ཤར་ སྒར་ མོན་འཇང་ ཧོར་བདུད་ འོམ་བུ་ བཅས་ ཀྱི་ དམག་ ཁྲོད་དུ་
མཆོངས་ནས་བུ་རྟ་བརྒྱ་སྐོར་ཙམ་གཡས་སྒྲིལ་གཡོན་སྒྲིལ་བཏང་། ཁོ་ལ་བདུད་
ཀྱི་བླ་གྲི་ཁེར་ནག་ཟེར་ལེ་ཞིག་འཁྱེར་རྒྱུ་ཡོད་པ་དེ་གཡུགས་ཕྱིན་གཤིན་རྗེའི་
ཁྲམ་ཤིང་དང་འདྲ་བའི་ནུས་པ་ལྡན་པས། གླིང་དམག་རྣམས་ཀྱིས་མ་བརྟན་
པར་རྒྱ་ཡན་དུ་སོང་། འཇང་ཕྲུག་གཡུ་ལྷ་ཐོག་སྒྱུར་དང་ལྷོ་དུང་སྐྱོང་སྟག་ལྷ་ཁྲི་
དཀར། བྱང་ཕྱི་པའི་ཨ་ སྟག་ཀླུ་མོ། འོམ་བུའི་ཨ་ནུ་དཔའ་སེང་དང་བཅས་
པས་མདའ་མཚོན་དུ་མ་འཕངས་ཡང་། རྔ་བོ་ཆེར་སྲན་རིལ་འཕེན་པ་ལྟ་བུ་ཅི་
ཡང་མ་གནོད། ཁོས་ཉམས་སྣང་མེད་པར་དཔའ་བོའི་གྲལ་ར་བཤགས་ནས།
བཤན་པའི་ལས་གུར་ཁྲག་མཚོ་དམར་པོའི་སྒོ་འགྲམ་བར་དུ་གཏུགས། བཤན་
ཚ་རླུང་ལྷ་མགྱོགས་ལྡེམ་དང་པཱ་ཐུར་ཐང་དཀར་རྩེ་རྒོད། ཐོག་ཁྲི་ཐང་དཀར།
ཐང་ནག་ཡ་མེད་རྣམས་ཀྱིས་ཉེ་བར་བཅར་ཏེ་ངོ་གདོང་བླངས་པ་དང་། ཁོས་
རལ་གྲི་བཏབ་ཐེངས་གཅིག་ལ་ཐོག་ཁྲི་ཐང་དཀར་རྟ་ཐོག་ནས་ཕབ། པཱ་ཐུར་
ཐང་དཀར་རྩེ་རྒོད་དང་ཐང་ནག་ཡ་མེད་ཀྱིས་རལ་གྲི་འབུད་སྐབས། གོ་ཁྲབ་
སིང་སྒྲ་འཁྱིལ་ལེར་གཏོར་སོང་བས་མི་ཚད་གཉིས་ཀར་གྲི་རྨས་བྱུང་བས། རྟ་
ཁ་གཅུས་ཏེ་དམག་ཁྲོད་དུ་བྲོས་ནས་སོང་། དེར་ཁོས་ཀི་སྒྲ་སྒྲོག་བཞིན་རལ་གྲི་
114



འཕྱར། བཤན་པའི་ལས་གུར་དུ་རྔམས་ནས་བྱུང་བའི་སྐབས། བཤན་པའི་
ཐུགས་ལ་ཤི་ན་རོ་གོ་ཆོད་ལེ་གཅིག གསོན་ན་གསོན་གོ་ཆོད་ལེ་གཉིས། མ་
བྱས་འདུག་པ་བཤན་པ་མིན། དུས་དེ་རིང་བཟང་ངན་གང་ལ་ཐུག་ཀྱང་།
སྲོག་དང་བསྡོས་ནས་དམར་འཛིང་བྱེད་པ་ལས། གོམ་གང་ཕྱིར་བྲོས་མི་བྱེད།
དཀོན་མཆོག་དཔང་དགོངས་བཞིན་གདོང་ལེན་དུ་ཐོན་ནས་སྟ་གྲི་གཡུགས་པ་
དང༌། ཁོས་རལ་གྲི་ཕྱིར་གཡུགས་བྱས་པ་གཉིས་དུས་མཉམ་ཏེ་སྟ་ཡུ་ཆད་དེ་ས་
ལ་ལྷུང་། དེ་མར་བཤན་པས་མཚོན་དུག་རལ་འབར་བ་ཤུབས་ནས་དྲངས་ཏེ་
གཡུགས་སྐོར་བཅུ་གྲངས་བྱས་མོད་རྒྱལ་ཕམ་དབྱེ་བ་མ་ཆོད། བཤན་པ་དགུང་
ལོ་མཐོ་བས་དཔུང་ཤེད་ཉམས་པའི་སྐབས་དེར། བྱང་སྲས་གཡུ་ཁྲི་དགུང་སྔོན་
དང་བཤན་ཚ་རླུང་ལྷ་མགྱོགས་ལྡེམ་འབྲུ་མི་དཀར་ལྷ་ཀླུ་བསམ་གྲུབ་གསུམ་གྱིས་
ངོ་གདོང་བླངས་ནས། མདའ་རུབ་དང་གྲི་རུབ་འབུད་ཀྱང་གནོད་མ་འཁྲུག
ཁོས་ཧོར་བདུད་གཉིས་ཀྱི་ལས་དམག་ཡོས་ཁྲ་བཞིན་དུ་དཀྲུགས་ནས་ཡོད་པའི་
ཚེ་སོག་བློན་རིན་ཆེན་གྲགས་པས་གདོང་མྱུར་དུ་བླངས་ཏེ་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། གླུ་ཨ་ལ་མེད་ན་ལེན་ལོ་མེད།:། ངག་ཐ་
ལ་མེད་ན་འགུགས་ལ་མེད། ། དུས་དེ་རིང་ལྷ་ཞིག་འབོད་ལ་འདི། ། ལྷ་ཆོས་སྐུ་
ལོངས་སྐུ་སྤྲུལ་སྐུ་གསུམ། །བྱིན་རླབས་པ་ཅན་གྱི་ལྷ་གསུམ་མཁྱེན། ། ཐུགས་
མཁྱེན་གཟིགས་དཔའ་བོའི་གླུ་འགོ་དྲོངས། ། ཤར་སོག་རི་རིན་ཆེན་འབར་
བའི་རྩེ། ། གནས་དེ་ལ་འཁོར་བའི་གཞི་བདག་རྣམས། ། ཐུགས་མ་གཡེངས་
རྒོད་པོའི་གྲོགས་ལ་བྱོན། ། དཔའ་དགྲ་ལྷའི་ཁྲ་རྫོང་གོང་འོག་ནས། ། དཔའ་
དགྲ་ལྷ་ ཝེར་ མ་ གསུམ་ བརྒྱུའི་ཚོགས། ། དུས་ དེ་ རིང་ དགྲ་ ཁྲག་ མཆོད་ལ་
བྱོན། ། ལྷ་དེ་གསུམ་ཡན་ལ་འབོད་ལེ་མེད། ། ས་འདི་དང་ས་ངོ་མཱ་ཤེས་ན། །
ས་འདི་ལ་ཇ་ཐང་བར་མ་ཟེར། ། ཤར་འུ་ཟི་རྒྱལ་པོའི་ས་ཆ་རེད། །ཕོ་ང་འདྲ་
ང་ངོ་མ་ཤེས་ན། ། སོག་རྒྱལ་རབས་ཆེ་གསུམ་ནང་རྒྱུད་ནས། ། སོག་ཡང་ཁྲི་
115



རྒྱལ་པོའི་གདུང་རྒྱུད་ལ། ། སོག་སེར་པོའི་རིན་ཆེན་གྲགས་པ་ཟེར། ། ཤིང་
ཡར་སྐྱེས་ནང་གི་ཙན་དན་ཡིན། ། ཆུ་མར་འབབ་ནང་གི་བདུད་རྩི་ཡིན། ། བྱ་
འདབ་ཆགས་ནང་གི་ཁྱུང་ཆེན་ཡིན། །འདྲ་བསམ་མི་མང་དེ་འདྲ་ལེ་མིན། །
རྒྱབ་ལྷ་རྟེན་མི་འདྲ་སོ་སོ་ལ། ། ཕོ་བསོད་ནམས་ཆེ་ཆུང་ཁག་ཁག་རེད། །
དཔའ་རྩལ་དྲུག་འཛོམས་ལུགས་ལོགས་ལོགས་རེད། ། ཁྱོད་ང་དང་ཐུག་ལེ་མི་
བཟང་ངོ༌། ། ཁྱོད་ཀ་རས་དམར་དམར་ཤ་ཁྲག་དོན། ། རྗེ་སེང་ཆེན་ལྷ་ཡི་བླ་
མ་ལ། །འཁོན་འགྲན་ཡ་བཟུང་ནས་ལྷ་དམག་དཀྲུགས། ། དཔའ་ཁེར་རྒྱུག་
རྔམས་རྔམས་བྱེད་ལེ་དེ། ། མཐའ་འབྲས་བུ་མ་ཐོན་རང་སྲོག་ཤོར། ། བདུད་
ནག་པོའི་བསྟན་པ་ནུབ་རྟགས་རེད། ། དཔེ་བཞག་ན་འདྲ་མ་ཨེ་འདྲ་རེད། །
ཤར་ནགས་རི་འགྲིམས་པའི་རྒྱ་སྟག་དེས། ། ལུས་འཛུམ་དྲུག་ངོམས་ལུགས་མ་
ཤེས་ན། ། དུས་མཐའ་མ་རི་པའི་རྙི་ཁར་ཚུད། ། ལུས་འཛུམ་དྲུག་གདན་རབ་
བསྒྲིགས་པའི་དུས། ། སྟག་དཔའ་རྩལ་ཆེ་ཡང་དེ་ཙམ་ཟེར། ། ལྷོ་སྤྲིན་ཕུང་
འཁྲིགས་པའི་ཀློང་རོལ་ནས། ། འབྲུག་གཡུ་འབྲུག་སྔོན་མོ་སྐད་པོ་ཆེ། ། སྐད་
གསུངས་སྐད་བསྒྲགས་ཚོད་མ་ཟིན་ན། ། དུས་མཐའ་མ་གཡུ་འབྲུག་མཚོ་ལ་
ལྟུང༌། ། འབྲུག་ཁོག་པ་སྲིན་འབུས་ཁེངས་པའི་དུས། ། སྐད་གསུངས་སྒྲ་ཆེ་
ཡང་དེ་ཙམ་ཟེར། ། ནུབ་ནགས་ཤིང་རྩེ་མོའི་རྨ་བྱ་དེས། ། ལུས་སྒྲོ་གུར་ཕུབ་
ཚོད་མ་ཟིན་ན། ། དུས་མཐའི་མ་བཙན་དུག་ཁ་ལ་ཚུད། ། ལུས་གཤོག་སྒྲོ་ཐང་
ལ་ལྷུང་པའི་དུས། ། རྨ་བྱ་སྒྲོ་མཛེས་ཀྱང་དེ་ ཙམ་ ཟེར། ། བྱང༌ཐང་ཆེན་
འགྲིམས་པའི་འབྲོང་ཆེན་དེས། ། མགོ་རུ་ཐུར་ངོམ་ཚོད་མ་བཟུང་ན། ། དུས་
མཐའི་མ་རྔོན་པའི་ལག་འོག་ཚུད། ། མགོ་རུ་ཐུར་ཐང་ལ་ལྷུང་པའི་དུས། །
འབྲོང་རུ་ཐུར་ རྣོ་ཡང་དེ་ ཙམ་ ཟེར། ། དམའ་ རྒྱ་ མཚོར་འཁྱུག་ པའི་ ཉ་ མོ་
དེས། ། ལུས་ཉམས་འགྱུར་འཁྱུག་ཚོད་མ་བཟུང་ན། ། དུས་མཐའ་མ་ལྕགས་
ཀྱུའི་སྣེ་ལ་དྲངས། ། ཤ་བྲོ་ཤ་ཉ་པས་སྤྱོད་པའི་དུས། ། ཉ་འཁྱུག་པ་མྱུར་ཡང་
དེ་ཙམ་ཟེར། ། ཁྱོད་བདུད་རྒྱལ་ཀ་ར་ཟེར་ལེ་བས། ། ངེད་ལྷ་དམག་དཀར་
li6



པོའི་དཔའ་བོའི་མདུན། ། དཔའ་རྩལ་དྲུག་ངོམ་ཚོད་མ་བཟུང་ན། ། དུས་
མཐའ་མ་ སོག་བློན་ལག་འོག་ གྲོངས། ། མགོ་འཕྲུ་དང་བཅས་པ་ལེན་པའི་
དུས། ། དཔའི་མཐུ་རྩལ་ཆེ་ཡང་དེ་ཙམ་རེད། ། ལས་ཆག་སྒོ་རང་གིས་ཉོས་
པའི་དུས། ། བློ་འགྱོད་པ་བྱུང་ཡང་བཅོས་རྒྱུ་མེད། ། གླུ་གོ་ན་རྣ་བའི་ཡིད་ལ་
ཞོག ། གླུ་མ་གོ་སྙིང་གི་འཛེར་རུ་གྱིས། ། །འཚོ་བྱེད་ཀྱིས ༡ པོ་དེ་ ཁྲིམས་ ཀྱི་
ཞེས་གླུ་ མཇུག་ རྫོགས་ པ་ དང་ མཉམ་ དུ་ བདུད་ རྒྱལ་ ཀ་ རའི་ ཐོག་ ཏུ་
མཆོངས། རལ་གྲི་གཡུགས་སྐོར་བཅུ་གྲངས་བྱས་ཀྱང༌། དཔའ་ཁ་འདྲ་ཞིང་
མཉམ་ནས་རྒྱལ་ཕམ་དབྱེ་འབྱེད་དཀའ་བའི་སྐབས་དེར། སྐྱ་ལོའི་སྣང་སྲས་
གཡུ་སྟག་དང་འཇང་སྲས་དབུ་སྐྲ་ལེགས་པ། སྟག་སྲས་ནོར་བུ་ གཡུལ་ རྒྱལ་
གསུམ་སོག་བློན་གྱི་ར་མདར་བྱོན་ནས་མི་རེས་ཞགས་པ་རེ་འཕངས་མོད། ཁོས་
བདུད་གྲི་ལྷ་འཇོམས་གཡུགས་ཐེངས་རེ་ལ་ཞགས་པ་དུམ་མེར་བཅད། དེ་ནས་
རྟ་ཐོག་ནས་ཁ་རླངས་འཐུལ་བ་དང་། གླིང་དཀར་ལྷ་སྲས་ གསུམ་ལ་མནོལ་
གྲིབ་ཕོག་ཏེ་རྟ་ཐོག་ནས་ལྷུང་ལ་ཁད་ཙམ་བྱས། ཡིན་ནའང་འཇང་སྲས་ནི་
དུག་ཡུལ་དུ་འཚར་ལོངས་བྱུང་བས་དེ་ཙམ་མ་གནོད། རྟ་ཕོ་སེར་བྱའི་གོང་
ནས་མདའ་བཏོན་གཞུ་བཏོན་མཛད་དེ་གླུ་ཞིག་ལེན་དགོས་སྙམ་པའི་སྐབས་
དེར་བདུད་རྒྱལ་ཀ་ར་དབང་ཕྱུག་གིས་གྲི་ངོ་ཁྲག་གི་འབགས་པ་དེ་རྟ་ཡི་རྨེད་
གདན་ལ་འཕྱིས་ནས་གླུ་འདི་བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ཨ་སྔོན་ཡངས་པའི་གཞལ་ཡས་ནས། ། འཇའ་འོད་སྐོར་འཁྱིལ་བའི་གུར་
ཁང་ནས། ། ལྷ་མཐུ་ཆེན་དགའ་རབ་དབང་ཕྱུག་མཁྱེན། ། མཐའ་བྲག་དམར་
རྩེ་དགུའི་ཕོ་བྲང་ནས། ། བདུད་སྲིན་པོ་ཁྲོས་པའི་གནས་ཡུལ་ནས། ། ལྷ་
བཙན་རྒོད་དར་མ་དམར་པོས་མཁྱེན། ། ཐུགས་མཁྱེན་གཟིགས་ཀ་རའི་གདོང་
གྲོགས་མཛོད། ། ལྷ་དེ་འདྲ་ཡན་ལ་ཡར་འབོད་མེད། ། ས་འདི་དང་ས་ངོ་མ་
117



ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། ས་འདི་ལ་ཇ་ཐང་བར་མ་ཟེར། །
གནའ་སྔ་མོ་རྒྱ་ཁྲོམ་འདོན་ས་རེད། ། དུས་ད་ཆ་གླིང་སྒར་དཀྲུགས་ས་རེད། །
ཕོ་ང་འདྲ་ང་ངོ་མ་ཤེས་ན། ། ཕ་དགའ་རབ་རྒྱལ་པོའི་ཐུགས་སྲས་ཡིན། ། ཡབ་
རྒྱལ་པོའི་མཚན་ཕྱེད་ང་ལ་ཐོགས། ། ཕོ་ང་ལ་ཀ་ར་དབང་ཕྱུག་ཟེར། །ཕ་
གཞན་གྱི་བུ་དང་འདྲ་ལེ་མིན། ། དུས་ད་ལོ་གནམ་ལོ་འདི་གསར་ཐོག ། ཕོ།
དར་ལོ་སུམ་ཅུ་སོ་ལྔ་ལ། ། གནམ་ལོ་འདི་འདས་ན་སོ་དྲུག་ཡིན། ། དཔའ་
རྟགས་མ་དགུ་བརྒྱ་ལུས་ལ་རྫོགས། ། ནང་བློ་རིག་བཀྲ་ཞིང་དམག་ལ་ཆུབ། །
མཐུ་སྤྲུལ་པ་གཉིས་ལ་རང་དབང་ཐོབ། ། རྫོང་རབ་མ་འབུམ་ཚོའི་བདག་པོ་
ལ། ། བདུད་དུ་སྲིན་དམག་གི་རྒྱལ་པོ་ཡིན། ། འཛམ་གླིང་དཔུང་རུབ་ཀྱང་
སྐྲག་མི་མིན། ། ལུས་དངོས་ཡོད་བརྒྱུ་ལ་དངོས་མེད་སྟོང་། ། ལུས་འགྱུར་རྒྱུ་
སྤྲུལ་རྒྱུ་གཉིས་ཀ་ཡོད། ། སྡུག་གླིང་དཀར་དམག་ལ་འཇིགས་མི་མིན། ། ཁྱོད་
མི་སྔོན་གཡུ་ཡི་མདོག་ཁ་ཅན། ། རྟ་ར་ཕོ་འདྲ་ལེའི་གོང་དུ་བུད། ། གཞུ་བཀུག་
ནས་མདའ་མོ་འཕངས་ན་ཡང་། ། རྫ་ཨབ་ར་ཐུབ་ན་མ་གཏོགས་པའི། ། ཕོ་ང་
འདྲའི་ལུས་ལ་གནོད་ལེ་མིན། ། གཏམ་འཛམ་གླིང་ཁྱབ་ན་ལྟས་ངན་རེད། །
ད་དེ་ལས་ཀ་རའི་བུ་ཚབ་གྱིས། ། ང་བཟང་པོའི་ཁ་ཏར་མ་ཉན་ན། ། མཐའ་
སྲོག་དམར་སྐྱེལ་དུས་ཕྱི་ལེ་རེད། ། བློ་སྔོན་ནས་དྲན་ན་ མཁས་ པ་ཟེར། །
འགྱོད་ཕྱི་ནས་སྐྱེས་ན་གླེན་པ་ཟེར། ། དཔེ་བཞག་ན་འདྲ་མ་ཨེ་འདྲ་རེད། །བྱ་
གླག་པ་གནམ་ནས་ཤུར་བའི་དུས། ། ལུག་ཨ་སྤུ་སྤང་རྩྭ་ཟ་དབང་མེད། ། དེ་ཟ་
དབང་ཨེ་གདའ་གཡུ་ལྟར་ལྟོས། ། ཁྲ་དར་མ་བར་ནས་ཤུར་བའི་དུས། ། བྱ་
བྱིའུ་ལྕང་རྩེར་འཁོར་ས་མེད། ། དེ་འཁོར་ས་ཨེ་གདའ་བཤན་པར་ལྟོས། །
སྤྱང་ཕོ་ཐོང་རི་ནས་ཤུར་བའི་དུས། ། ར་རོག་པོ་བྲག་ལ་འཛེགས་ས་མེད། ། དེ་
འཛེགས་ས་ ཨེ་གདའ་གྲགས་པར་ལྟོས། ། གླིང་དཔའ་བོ་མ་ཐུག་རྒྱང་གཡེར་
ཅན། ། ཉེ་འགྲམ་བཅར་དཔའ་རྩལ་འགྲན་པའི་དུས། ། ཡུལ་ལུང་ཆུང་མདོ་
ཡི་ཁྱི་གུ་འདྲ། ། ཁྱི་དབྱུགས་པ་མ་ཕོག་ཐུ་པོ་བ། :|: སྣ་རྒྱུག་རིལ་ཕོག་ན་ཁྱི་ཁུང་
118



འཛུལ། ། ཕོ་དབྱུགས་ པ་འཕྲེད་གཟེར་ ཅི་བྱེད་རེད། ། དཔེ་ ཐག་རིང་མ་
བཞག་ད་ནངས་བཞག ། ད་དེ་རིང་ཉི་མའི་སྔ་དྲོའི་ཐོག ། ཕོ་གཡུ་ལྷ་བཤན་
པ་གྲགས་པ་གསུམ། ། ལྷོ་དུང་སྐྱོང་བཤན་ཚ་པཱ་ཐུར་དྲུག ། གླིང་ཕྱོགས་བཞི་
དམག་གི་དཔོན་པོ་ཟེར། ། གཏམ་ཁ་ཕོ་ཟེར་བ་དྲུག་ལ་གདའ། ། དོན་ལག་
ལེན་གསེར་གྱི་ཐིགས་པ་དེ། ། དགོས་དུས་ལ་བབ་དུས་འཇལ་བཞིན་མེད། །
གླིང་ཁྱི་རྒན་ཁྱི་ཁུང་འགྲིམས་ནས་སོང་། ། ཁྱོད་ཁྱི་གུས་ང་འགྲན་ཨ་བ་རེད། །
ད་དེ་ ལས་ ཁྱི་ ཁུང་མཉམ་ འཛུལ་ གྱིས། ། ཁྱོད་ཁྱི་ གུ་ མ་ གསད་ ཐར་ གཏོང་
བྱེད། ། ངས་དམིགས་པའི་མི་དེ་ཇོ་རུ་ཡིན། ། དགྲ་གླིང་དཀར་ཤ་པའི་དམག་
ཁྲོད་ལ། ། འཛམ་གླིང་ཆེན་མ་བཟོས་བྱེད་མི་དེ། ། གླིང་ཇོ་རུ་གདའ་ན་དོན་
ནས་ཤོག ། དཔའ་རྒྱ་ཚ་འདས་པོའི་དྭ་ཕྲུག་དེ། ། སྲས་དགྲ་ལྷ་རྩེ་བརྒྱད་ཟེར་
ལེ་བ། ། གླིང་ཇོ་རུ་རྒྱལ་པོའི་སྤྱན་བསལ་དེ། ། དུས་དེ་རིང་གདའ་ན་དོན་ནས་
ཤོག། ད་དེ་མིན་འདན་མ་དགའ་བདེ་གཉིས། ། གླིང་དཔའ་རྟུལ་བརྒྱ་བཅུའི་
དྭངས་རྩེ་ཟེར། ། དུས་དེ་རིང་གདའ་ན་དོན་ནས་ཤོག ། དོན་མ་ནུས་འདུག་
ན་ཝ་མོ་རེད། ། གླིང་རྒྱལ་བློན་ཝ་ཁྱི་ཆ་བསྒྲིགས་གྱིས། ། ངེད་བདུད་སྲིན་
དམག་གི་ནང་རྒྱུད་ནས། ། ཕོ་རྒོད་པོ་ལྕགས་ནག་ཐོག་བཙན་གཅིག ། ལུས་
ལྕགས་སྲོག་ཐོབ་ལེའི་འབྲུག་ལྷ་གཉིས། ། དམག་ཟླ་བསྡོམས་འབུམ་བསད་དགྲ་
ཤ་དེ། ། དུས་དེ་རིང་ཉི་མའི་མགོ་མཇུག་ལ། ། ང་ཀ་རས་མི་ལེན་འདུག་ལོ་
མེད། ། སྒོས་ནག་པོ་བདུད་ཀྱི་སྲོག་ཤིང་ངས། ། གླིང་ལྷ་སྡེ་དཀར་པོའི་སྲོག་
ཤིང་དེ། ། འཛམ་གླིང་ཆེན་ཁ་ལོ་སྒྱུར་མི་བ། ། མཐོ་རི་བོ་བཟོས་ནས་མི་རྒྱགས་
ལེ། ། དམའ་རྒྱ་མཚོ་བཏུང་ནས་མི་ངོམ་ལེ། ། ཕོ་ཁྲམ་པ་ཇོ་རུའི་མགོ་འཕྲུ་
དེ། ། དམར་འཛར་འཛར་ནག་པོ་ཐང་ལ་ཕབ། ། དཔའ་རྟགས་མ་འཛམ་
གླིང་མི་གྲགས་ན། ། ཕ་དགའ་རབ་དབང་ཕྱུག་ཞབས་འདྲེན་གྱིས། ། གླུ་གོ་ན་
ཁྱི་ཕྲུག་ཡིད་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
པ : ཅེས་ཟེར་བའི་གླུ་མཇུག་རྫོགས་པ་དང༌། ལག་ཏུ་ཐོགས་པའི་རལ་གྲི་དེ་
119



ནམ་མཁའི་དབྱིངས་སུ་འཕྱིར། རྟ་ཕོ་ལྕག་གིས་བྲབས་ནས་གླིང་དམག་གི་ཁྲོད་
དུ་མཆོངས་རྩིས་བྱེད་པའི་སྐབས་དེར། འཇང་སྲས་དབུ་སྐྲ་ལེགས་པས་ཡཱ་ཁོ་རེ་
ཀ་ར་བདུད་ཀྱི་བུ། བློ་ཅུང་ཟད་ལྷོད་དང་ཤོད་རྒྱུ་གདའ། གོམ་གསུམ་གོམ་པ་
མ་སྤོས་ན། སྒོ་ཐེམ་ཡིན་ཀྱང་ལ་མ་ཐོན། ཚིག་གསུམ་བླའོ་མ་བཤད་ན། ཕ་མ་
ཡིན་ཀྱང་ཡིད་མ་ཆེ། འཁོལ་མོ་འབྲོང་གི་ཚ་ཤ་ལ། བཙོ་ལོང་གྲང་ལོང་གཉིས་
ཀ་གདའ་གསུངས་ནས་གླུ་འདི་བླངས་པར་གདའོ། །%7: 1:|:
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
དཔའི་དགྲ་ལྷའི་དགྲ་རྫོང་གོང་མ་ནས། ། དཔའ་སེང་ སྟག་འོད་ཀྱི་རྒྱལ་པོ་
མཁྱེན། །དཔའ་དགྲ་ལྷའི་དགྲ་རྫོང་བར་མ་ནས། ། དཔའ་དགྲ་ལྷ་དུང་སེང་
དཔལ་ཁྲབ་མཁྱེན། ། དཔའ་དགྲ་ལྷའི་དགྲ་རྫོང་འོག་མ་ནས། ། དཔའ་དགྲ་
ལྷ་གཉན་སྟག་དམར་པོས་མཁྱེན། ། ཐུགས་མཁྱེན་གཟིགས་འཇང་སྲས་གྲོགས་
ལ་བྱོན། ། གླུ་ལེན་པའི་འགོ་མོ་བཟང་བར་ཤོག ། ངག་འགུགས་པའི་བསམ་
དོན་གྲུབ་པར་ཤོག ། བདུད་ནག་པོའི་མགོ་འཕྲུ་ལོན་པར་ཤོག ། ལྷ་དེ་འདྲ་
ཡན་ལ་འབོད་ལ་མེད། ། ས་འདི་དང་ས་ངོ་མ་ཤེས་ན། ། ས་འདི་ལ་འུ་ཐང་
བར་མ་ ཟེར། །ཕོ་ང་འདྲ་ང་ངོ་མ་ཤེས་ན། ། ཕོ་ང་ལ་འཇང་སྲས་དབུ་ སྐྲ་
ཟེར། ། གླིང་གེ་སར་རྒྱལ་པོའི་ཆོས་བློན་ཡིན། ། དཔའ་ལྷ་སྲས་དགྲ་ལྷའི་སྒེར་
བློན་ཡིན། ། ནགས་རྒྱ་སྟག་དམར་པོའི་སྤུ་ར་ཡིན། ། འབྲོང་བྲེ་བོ་སེར་པོའི་རུ་
ཐུར་ཡིན། ། ཤ་ཕོ་ཆེན་མགོ་ཡི་དུང་ར་ཡིན། ། གངས་དཀར་ཡག་སེང་གེའི་
གཡུ་རལ་ ཡིན། ། བྱ་རྨ་བྱ་ མཛེས་ལྡན་སྒྲོ་མདོངས་ཡིན། ། ཕོ་ཡིན་ལུགས་
བཤད་ན་དེ་འདྲ་རེད། ། དུས་དེ་རིང་ཉི་མའི་གདོང་གང་ལ། ། ཁྱོད་བདུད་
ཕྲུག་ཀ་ར་ཟེར་ལེ་བས། ། ང་འཇང་སྲས་དབུ་སྐྲའི་རྣ་རྩ་ལ། ། ཕོ་རྒོད་ཚུལ་
སྟོང་གཏམ་བཤད་ལེ་དེ། ། གླིང་དཔའ་རྟུལ་བློ་ལ་ག་ནས་འགྲོ། ། དེ་མི་འགྲོ་རྩ་
བ་བཤད་པས་ན། ། ཁྱོད་ཀ་རས་གླིང་དམག་དཀྲུགས་ན་ཡང་། ། ངེད་དཔའ་
120



བོ་མི་གཅིག་འདས་གྲོངས་མེད། ། དམག་བུ་རྟ་རེ་འགའ་བསད་པ་ལ། ། ཕོ་
དཔའ་བོའི་མིང་ཆེན་ཐོབ་ལེ་མིན། ། ཁྱོད་ཁེར་མ་དམག་ལ་ཆས་ལེ་དེ། ། འུ་
ཐུག་པའི་མི་ཞིག་ཡིན་ངེས་རེད། ། ལག་དོན་འབྲས་མེད་ཀྱང་ཁ་ཕོ་བཤད། །
ཕོ་འཇང་སྲས་དབུ་སྐྲ་ལེགས་པ་ང་། ། ཁྱོད་ཀ་རའི་བུ་ཚབ་བྱེད་དགོས་ཟེར། །
དེ་ཟེར་ལེའི་ཁ་ལ་ཐལ་བ་འདེབས། ། ང་འཆི་བ་སྲོག་དང་ཐུག་ན་ཡང༌། །
སྡང་དགྲ་ལ་མགོ་བཏགས་ཞུ་ལེ་མིན། ། དེ་གླིང་དཀར་དཔའ་རྟུལ་སྲོལ་ལམ་
རེད། ། སྟག་འཛུམ་དྲུག་ཉིལ་ལེ་འཆི་བ་ལས།་། ཝ་རྔ་མ་བཤར་རེ་མི་བྲོས་
ལ། ། ད་དེ་བས་མགོ་བཏགས་ཞུ་ལེ་མིན། ། དེ་ཨེ་ཤེས་ཨེ་གོ་ཕ་ཡི་བུ། ། ད་ད་
དུང་དེ་བས་མི་ཚད་ལེ། ། ཁྱོད་ནག་པོ་བདུད་ཀྱི་སྲོག་ཤིང་ཟེར། ། ཁྱོད་སྲོག་
ཤིང་མ་རེད་ཤི་ཤིང་རེད། ། སྲོག་དམར་པོ་རྟ་རྔ་ཙམ་པ་དེ། ། ང་འཇང་སྲས་
ལེགས་པའི་ལག་ཏུ་བཞག ། ཕ་དགའ་རབ་ཞབས་འདྲེན་ཞུ་མི་རེད། ། ནག་
བདུད་སྲིན་བསྟན་པའི་སྲོག་ཤིང་དེ། ། ཧོར་གུར་དཀར་རྒྱལ་པོ་དེ་དང་གཅིག
། བྱང་ཀླུ་ བཙན་ རྒྱལ་ པོ་དེ་ དང་ གཉིས། ། འཇང་ ས་ དམ་ རྒྱལ་ པོ་དེ་ དང་
གསུམ། །ལྷོ་ཤིང་ཁྲི་རྒྱལ་པོ་དེ་བཞི་ལ། ། གནའ་སྔ་མོ་ནག་བསྟན་སྲོག་ཤིང་
ཟེར། ། དཔའ་མཐུ་རྩལ་གཉིས་ལ་རང་དབང་ཐོབ། ། སྟོབས་དབང་ཐང་ཁྱེད་
ལས་ཆེ་ན་ཡང་། ། གླིང་གེ་སར་རྒྱལ་པོས་ཆམ་ལ་ཕབ། ། རྗེ་ཆོས་རྒྱལ་གཤིན་
རྗེའི་དྲུང་དུ་མངགས། ། དུས་ད་ཆ་མིང་ སྟོང་འབོད་ཙམ་ལས། ། དགུང་
མཁའ་ལ་ ཤར་བའི་འཇའ་ཚོན་བཞིན། ། ཕར་ ཡལ་ནས་ མིག་ གིས་ རིག་ ས་
མེད། ། དེས་མི་ཚད་མཐའ་བཞིའི་བདུད་རིགས་འགའ། ། གླིང་དཀར་པོས་
དབང་དུ་འདུལ་ལེ་དེ། ། ཁྱོད་ཀ་རས་མ་ཤེས་ལྐུགས་པ་ལ། ། སྒོས་སྟོབས་ཆེན་
གླིང་ལ་འགྲན་འདོད་དེ། ། སྐེ་ཁྱེར་ནས་ཞགས་པ་ཉོ་ལེ་ལས། ། དཔའ་རྟགས་
མ་མི་ལོན་ཐག་ཆོད་རེད། ། དཔེ་བཞག་ན་འདྲ་མ་ཨེ་འདྲ་རེད།- ། ངེད་ལྷ་
དམག་དཀར་པོའི་སྟོབས་ཤུགས་ལ། ། ཁྱེད་ཁེར་རྒྱུག་འགྲན་ཡ་ཕར་ལ་ཞོག །
འཛམ་དཔུང་ཆེན་རུབ་ཀྱང་ཐུབ་ལེ་ མིན། ། ཁྱོད་ ཝ་ ཕྲུག་ སྟག་ལ་རྫུས་ལེ་
121



བས། ། དེ་མ་ཤེས་ཁ་ནས་དཔའ་གཏམ་བཤད། ། གླིང་ལྷ་ སྡེ་ དཀར་པོའི་
དམག་ཁྲོད་ནས། ། འཛམ་གླིང་ཆེན་མུ་བཟོས་བྱེད་མི་དེ། ། རྗེ་གེ་སར་རྒྱལ་པོ་
དོན་ཤོག་ཟེར། ། རྗེ་གེ་སར་རིགས་གསུམ་སྤྲུལ་པ་ལ། ། དགུང་ཉི་མ་སྟོང་ལས་
གཟི་མདངས་ཆེ། ། ཁྱོད་ཀ་རས་གཟི་རྔམ་ཐེག་ས་མེད། ། རྗེ་གེ་སར་བྱོན་ན་
རང་ལུས་འདར། ། ལུས་འདར་ལེ་མི་ཚད་བ་སྤུ་གཡོས། ། འཛིང་མི་དགོས་
མགོ་མོ་འདོགས་པ་ལས། ། དཔའ་མཐུ་རྩལ་འགྲན་པའི་ནུས་པ་མེད། ། ཕ་རྒྱ་
ཚ་འདས་པོའི་དྭ་ཕྲུག་དེ། ། སྲས་དགྲ་ལྷ་རྩེ་བརྒྱུད་ཟེར་ལེ་བ། ། དུས་དེ་རིང་
གདའ་ན་དོན་ཤོག་ཟེར། ། སྲས་ལྷ་སྲས་དགྲ་ལྷ་རྩེ་བརྒྱུད་དེ། ། རྒྱ་མི་ཆེན་
དཔོན་པོའི་ཚ་བོ་རེད། ། གླིང་གེ་སར་རྒྱལ་པོའི་སྙིང་ནོར་རེད། ། མཚོན་ངར་
མ་ཡར་ཟི་སྐར་ཕྲན་དེ། ། ཟླ་མར་ངོའི་ཉི་ཤུ་དགུ་ལ་བརྡུངས། ། མཚོན་ངར་ཆུ་
སྲིན་པོའི་སྙིང་ཁྲག་བླུད། ། དོན་དངོས་ཡོད་བདུད་དང་དངོས་མེད་འདྲེ། །་
མཚོན་ཡར་ཟི་གཡུགས་པའི་ངར་ལམ་ནས། ། མཐུ་དཔའ་རྩལ་ཆེ་ཡང་ཐར་ས་
མེད། ། ཁྱོད་བདུད་ཕྲུག་ཀ་རའི་ཁ་རྩ་ལ། ། ངེད་ལྷ་སྲས་བྱོན་པའི་དགོས་པ་
མེད། ། སྐོས་དྭངས་རྩེ་འདན་མ་དགའ་བདེ་གཉིས། ། དུས་དེ་རིང་གདའ་ན།
དོན་ཤོག་ཟེར། ། གླིང་འདན་མ་མདའ་ལ་རང་དབང་ཐོབ། ། མདའ་ནམ་
འདྲེན་ཁ་ལོ་སྒྱུར་མི་རེད། ། གར་ས་ར་ཧ་པའི་སྤྲུལ་པ་རེད། ། ལུས་ལྕགས་སྲོག་
ཐོབ་ལེའི་འབྲུག་ལྷ་དེ། ། ཕོ་འདན་མས་ཕྱི་པའི་ལམ་དུ་བརྫངས། ། སྙིང་ཚིམ་
པོ་ཨེ་བྱུང་ཀ་ར་བུ། ། ཁོ་འབྲུག་ལྟར་མཐའ་བའི་མཐའ་འབྲས་དེ། ། ཕོ་འདན་
མ་དོན་ན་ཁྱོད་ལ་མཐའ། ། ཁྱོད་བདུད་ཕྲུག་ཀ་རའི་ཁ་རྩི་ལ། ། མདའ་རང༌
དབང་འདན་ མ་ དོན་དགོས་མེད། ། འབྲུ་དགའ་བདེ་ཆོས་ སྐྱོང་བེར་ནག་
དེ། ། ལྷ་ཆོས་སྐྱོང་མགོན་པོའི་སྤྲུལ་པ་རེད། ། ལུས་སྟོབས་ཤུགས་གླང་ཆེན་
སྨྱོན་པ་ལ། ། ཕོ་ངར་ཆེན་ཁྲོ་རྒྱུད་ཡོང་བ་རེད། ། སྟོབས་ཆེན་པོ་ལྕགས་ནག་
ཐོག་བཙན་དེ། །འབྲུ་དགའ་བདེས་ཕོང་བ་འཕངས་ནས་བསད། ། སྙིང་ཚིམ་
པོ་ཨེ་བྱུང་ཀ་ར་བུ། ། བདུད་དེ་ལ་མཐའ་བའི་མཐའ་འབྲས་དེ། ། འབྲུ་དགའ་
122



བདེ་དོན་ན་ཁྱོད་ལ་མཐའ། ། ཁྱོད་བདུད་ཕྲུག་ཀ་རའི་ཁ་རྩེ་ལ། ། འབྲུ་དགའ་
བདེ་ཆོས་སྐྱོང་དོན་དགོས་མེད། ། ང་ཁ་དཀར་རྐྱང་གི་རྒྱུག་ཡ་དེ། ། ཁྱོད་ལུང་
ཁུག་ཀུ་རུས་ཨེ་ཟིན་ལྟ། ། ང་ཁྲ་ཡག་གཟིག་གི་ཡ་བོ་དེ། ། ཁྱོད་སྒོ་འགྲམ་ཁྱི་
གུས་ཨེ་ནུས་ལྟ། ། ཁྱོད་ཡུལ་འཁྱར་ཁྲམ་པའི་ཁ་ཕོ་དེ། ། གླིང་དཔའ་རྟུལ་བློ་ལ་
འགྲོ་ལེ་མིན། ། དུས་དེ་རིང་ཉི་མའི་གདོང་གང་ལ། ། ཕོ་ང་གཉིས་ནང་ནས་སུ་
ཞིག་རྒོད། ། མཐའ་མ་གསལ་བར་དུ་གཏུགས་རྒྱུ་བྱེད། ། ཁྱོད་སོར་གང་ཕན་
ལ་བྲོས་པས་ན། ། ཕོ་དགའ་རབ་དབང་ཕྱུག་སྙིང་ཁྲག་འཐུང་།། ངས་སོར་
གང་ཕན་ལ་ལ་བྲོས་པས་ན། ། གླིང་ལྷ་སྡེའི་ཆོས་བློན་མིན་རྟགས་གྱིས། ། གླུ་གོ་
ན་འཕྲུ་ནག་ཡིད་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
ཅེས་ཟེར་བའི་གླུ་མཇུག་རྫོགས་པ་དང༌། ལག་ཏུ་ཐོགས་པའི་མདའ་མོ་དེ་
མེ་ལྕེ་གློག་དམར་འཚུབ་འཚུབ་ལན་གཅིག་སྤྲིངས་སོང་བ་དེ། ཁོའི་བྲང་ནུ་མ་
གཉིས་ཀྱི་མཚམས་སུ་ཕོག ཕྱི་སྲུང་ལྕགས་ཁྲབ་རིམ་དགུ་སིང་སྒྲ་འཁྱིལ་ལེར་
གཏོར་བས་མི་ཚད། ནང་སྲུང་གསེར་གྱི་མེ་ལོང་སྡེར་ཁ་ཙམ་ཡོད་ལ་དེ་དང༌།
ཕ་དགའ་རབ་དབང་ཕྱུག་གི་བླ་ལྕགས་ རིལ་བུ་བདུན་གདའ་ལེ་ རིམ་ བཞིན་
གཏོར། མདེའུ་སྙིང་མཚམས་སུ་ཕོག་ཀྱང་དེ་ཉིན་འདུལ་སྐལ་མེད་པས་མདའ་
འོག་ཏུ་མ་སོང་། ཡིན་ནའང་མགོ་རྣ་བའི་རྒྱུད་ནས་མུན་པ་རུབ། མིག་ཁྲ་ཆུང་
མདུན་ནས་སྐར་མ་ཆེམ། སྣ་སྦུག་གུའི་གཞུང་ནས་ཚ་ཤུར་ལངས། ཁ་མ་ལེའི་
མཚམས་ནས་འདར་སིལ་ཤོར། སྐྱེ་མེད་པའི་མཚམས་ནས་གྲེ་བ་འགག སྙིང་
དཀར་ནག་ཚལ་བར་སོང་ཐལ་སྙམ་པའི་སྐབས་དེར། ཕ་དགའ་རབ་དབང་
ཕྱུག་དང་བཙན་རྒོད་དམར་པོས་སྐྱོབ་ཏེ་རྟ་ཐོག་ནས་མ་ལྷུང། ཁོས་རྟ་ཁ་མྱུར་
དུ་གཅུས་ནས་ལམ་ཞོར་དུ་བྱང་སྒར་དཀྲུགས་ པའི་ སྐབས། ཨ་ གྲགས་ཉི་མ་
གྲགས་པ་དང་བྱེ་བློན་ཆོས་འགྲུབ་ཀྱིས་ངོ་གདོང་བླངས་ནས། རལ་གྲི་གཡུགས་
རེས་བཅུ་སྐོར་བྱས་ཀྱང་རྒྱལ་ཕམ་དབྱེ་བ་མ་ཆོད་པའི་སྐབས་དེར། གླིང་དམག་
རྣམས་ཀྱིས་མདའ་ཆར་ཕབ་པ་དང་། ཁོས་མིག་འཕྲུལ་བསྟན་ནས་རང་མཁར་
དུ་བྱོན་ཐལ་ལོ།། དེ་ ལ
་
123



༡།
11 ད་
ང་
་
་ ་
།
|
ལོ་
བ། = ལེའུ་བརྒྱད་པ།
2 1:|:ཀྱི ང བ ད་ །
ཀྱི་གཡུ་ཁྲིས་གླིང་སྲས་གྲ་སྡེབ་བྱས། ། ས་སྟེང་ཀ་ཡིན།།
དགྲ་སྒར་དཀྲུག་རྒྱུའི་འདུན་མ་ཞུས། །
བཀའ་དགོངས་མ་འཁྲོལ་འདུག་པའི་སྐབས། ། ༡༡/༡༧ལྷོ་
གེ་སར་རྗེ་ལ་ལྷ་ལུང་བྱོན། །བྱ་བ་ག 1:|:ཀ་རྒྱུ
དེ་ཉིན་དམག་ཐག་ཆོད་པ་དང་། གསོན་དམག་རྣམས་ཀྱིས་ཤི་རོ་རུབ་
རུབ་བཟོས་ནས་བཞག སྐུ་རྗེ་མི་ཡི་ཉི་མས་རྣམ་ཤེས་དག་ཞིང་དུ་དྲངས་པ་
དང་། པཱ་ ཐུར་ གསུམ་ གཙོས་ པའི་ ཕུང་ པོ་ རྣམས་ རྒྱ་ ཆུ་ སྔོན་ མོའི་ ནང་ དུ་
བཤམས། དེ་ནས་རྒྱལ་བློན་རྣམས་གྲོས་ལ་བཞུགས་པའི་སྐབས་དེར། གཡས་
གྲལ་གྲལ་གྱི་གྲལ་འགོ་ནས། འཇང་སྲས་གཡུ་ཁྲི་དགུང་སྔོན་གྱིས་གླིང་དཀར་
རྒྱལ་བློན་རྣམས་ལ་གླུ་འདི་ཕུལ་ལོ། ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་ གི་ འགུགས་ ལུགས་ རེད། ། གླུ་ རྒྱབ་ རྟེན་ རྒྱལ་ བ་ རིགས་ ལྔས་
འཚོས། ། གླུ་མདུན་རྟེན་མ་དང་མཁའ་འགྲོས་འཚོས། ། གླུ་མདའ་རྟེན་ཆོས་
སྐྱོང་སྲུང་མས་འཚོས། ། དཔའ་དགྲ་ལྷ་ཝེར་མས་ཁ་འཛིན་མཛོད། ། ལྷ་དེ་
འདྲ་ཡན་ལ་ཡང་འབོད་མེད། །ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་
ཐང་བར་མ་ཟེར། ། དབུས་ལྷ་གུར་དཀར་མོའི་ནང་བཅུད་ནས། ། རྗེ་སེང་
ཆེན་ལྷ་ཡི་བླ་མ་གཙོས། ། གླིང་དཀར་པོའི་རྒྱལ་བློན་ང་ལ་གསོན། ། གསོན་
ཟེར་ནས་དམ་ཆོས་མ་ཡིན་དེ། ། ང་དགུང་སྔོན་བསམ་ཚུལ་ཨེ་འདྲ་གདའ། །
124



དུས་དེ་རིང་ཉི་མའི་གདོང་གང་ལ། ། བདུད་དགའ་རབ་དབང་ཕྱུག་ཐུགས་
སྲས་དངོས། ། ཁོ་བདུད་ཕྲུག་ཀ་ར་ཟེར་ལེ་དེས། ། ཕོ་ཁེར་རྒྱུག་གླིང་པའི་སྒར་
ས་དཀྲུགས། ། དམག་བུ་རྟ་བརྒྱ་སྐོར་མཚོན་ལ་སྦྱར། ། བདུད་དགའ་རབ་
དབུ་འཕང་མཐོ་ལེའི་དུས། ། ཁོ་བདུད་ཕྲུག་འཆི་ཁར་མ་བབས་དུས།། ཕར་
གཡུགས་པའི་མཚོན་ཆས་ ག་ལ་གནོད། ། མཚོན་ཚུར་གཡུགས་ཁྲབ་ཀྱིས་ག་
ནས་བརྟན། ། ཁོ་དམ་ཉམས་འཕེན་པ་མ་རྫོགས་དུས། ། གླིང་ གྲགས་ཆེན་
དཔའ་བོའི་ཕྱག་ནས་ཤོར། ། ཁོ་འདུལ་སྐལ་སུ་ལ་ཡོད་མེད་ཀྱི། ། ལྷ་གོང་མའི་
ལུང་བསྟན་མ་བྱུང་གོང༌། ། དཔའ་ཆེ་བ་རྣམས་ནི་ན་སོ་མཐོ། ། སྟོབས་བློ་རྩལ་
ཆེ་ཡང་འབྱུང་བཞི་ཉམས། ། བདུད་ཀ་རའི་གདོང་ལེན་དཀའ་མོ་རེད། ། དེ་
ཡིན་ན་གླིང་དཀར་དམག་ཁྲོད་ནས། ། ཕོ་ངར་ཆེན་སྣང་སྲས་གཡུ་སྟག་གཅིག
ཕོ་རང་རྒོད་བྱུང་སྲས་དབུ་སྐྲ་གཉིས། ། ནུབ་སྟག་སྲས་ནོར་བུ་གཡུལ་རྒྱལ་
གསུམ། ། སོག་སྟོབས་ཆེན་རིན་ཆེན་གྲགས་པ་བཞི། ། ང་འཇང་སྲས་གཡུ་ཁྲི་
དགུང་སྔོན་ལྔ། ། ཕྱི་ཉི་མ་སང་གི་ཉི་ཤར་ཐོག ། ཕོ་དཔའ་བོའི་ལུས་ལ་འཁོར་
གསུམ་བསྐོར། ། རྟ་འདོ་བའི་ལུས་ལ་སྒ་སྲབ་བསྟོད། ། ཁྲ་ཤིག་ཤིག་དགྲ་བོའི་
དམག་སར་མཆོངས། ། ཕྱོགས་གཅིག་ནས་བདུད་དམག་ཇི་ཡོད་དང༌། །
བདུད་སྲིན་པོ་དུ་རུའི་དམག་ཁྲོད་ལ། ། ཕོ་རྒོད་པོ་སུ་གདའ་ཚོད་ལེན་བྱས། །
ཕྱོགས་གཉིས་ནས་བདུད་རྒྱལ་ཨེ་ཐུབ་ལྟ། ། རྒྱ་ གལ་སྲིད་མ་ཐུབ་ཤོར་སོང་
ན། ། ཁོས་གླིང་དམག་དཀྲུགས་པས་མི་ཚད་ལེ། ། དམག་བུ་རྟ་བསད་པའི་
དགྲ་ལན་ལ། ། བདུད་སྲིན་པོའི་ལས་དམག་ཁྲག་བཞིན་དཀྲུག །ཤར་འུ་ཟིའི་
ཇ་ཐང་བདུད་རོས་བཀང༌། ། ཤ་རུས་པ་གཉིས་ཀྱི་རྩིག་པ་བརྩེགས། ། ཁྲག་
དམར་ནག་འདྲེས་མའི་རྒྱ་མཚོ་བསྐྱིལ། ། ཕོ་དཔའ་བོས་རིག་ན་དགའ་ལྷང་
ལྡང༌། ། ཕོ་སྔར་མས་རིག་ན་དུ་ཤུབ་ཤུབ། ། ལྷ་ཚངས་པ་དཀར་པོ་གད་ཏེག་
ཏེག ། བདུད་དགའ་རབ་དབང་ཕྱུག་ངུ་དིར་དིར། ། གཉེན་ཉེ་བའི་ཚོགས་
རྣམས་དགའ་ལེ་གཅིག ། སྡང་དགྲ་བོའི་འཁོར་རྣམས་སྡུག་ལེ་གཉིས། ། དུས་
125



མ་འགྱངས་འཕྲལ་འཕྲལ་ལས་ན་བསམ། ། གླིང་དཔའ་རྟུལ་རྒད་པོའི་རྒྱུད་པ་
དེ། ། ངེས་སྟག་ཤར་དཔའ་བོས་མ་འཛིན་ན། ། དཔའ་རྩལ་སྣ་རྫོགས་པ་ཨ་
དགོས་ཆུང་། ། བདུད་ཀ་རའི་མདུན་ན་ངོ་རེ་ཚ།། དགྲ་ ཤ་པ་ཡུ་མེད་མ་
བཅོས་ན། ། གསོན་མི་ཡུལ་འདུག་དང་མི་འདུག་མེད། ། གནའ་སྔ་མོའི་བོད་
ཀྱི་གཏམ་དཔེ་ལ། །དཔེ་བཞག་ན་འདྲ་མ་ཨེ་འདྲ་འགི། ། དགྲ་ལན་པོ་མེད་ན་
ཝ་མོ་ཟེར། ། ཟས་ལན་པོ་མེད་ན་ཁྲམ་པ་ཟེར། ། གཏམ་ལན་པོ་མེད་ན་ལྐུགས་
པ་ཟེར། ། དཔེ་དེ་དོན་བཞིན་དུ་བཟང་ངན་གྱི། ། ལན་ཡག་ཉེས་མ་འཇལ་
འདུག་ལོ་མེད། ། གླུ་གོ་ན་རྒྱལ་བློན་ཐུགས་ལ་ཞོག ། གླུ་མ་གོ་ཟེར་ན་འགྲེལ་བ་
མེད། །ཡོང་མཁན་དེ་ ཀྱི ཀྱི།}71:|: 71 ཡོད། 13 / 11 ཚོ
1:|:/ཅེས་ཟེར་བའི་གླུ་དེ་ལྟར་ཕུལ་བ་དང༌། གསེར་ཁྲི་རིན་ཆེན་དབང་རྒྱལ་
གྱི་ཡང་སྟེང་ནས། སེང་ཆེན་ལྷ་ཡི་བླ་མས་ཡཱ་འཇང་སྲས་གཡུ་ཁྲི་དགུང་སྔོན་
དང་། དཔའ་བོའི་ཚོགས་རྣམས་ང་ལ་ཉོན། འཇང་སྲས་གཡུ་ཁྲི་དགུང་སྔོན་
གྱི་དགྲ་རྒོལ་སྙིང་སྟོབས་ལ་བསྔགས་བརྗོད་བྱེད་འོས་ཞིག་ཡིན་མོད། ལྷ་གོང་
མའི་ལུང་བསྟན་མ་བྱོན་བར་དུ་ཕར་རྒོལ་བྱེད་མི་རུང༌། ངེད་གླིང་གི་དཔའ་
སྲས་ལྔའི་དཔའ་རྩལ་ལ་འགྲན་ཟླ་མེད་དེ་དམག་གི་མྱོང་བ་ཞན་པས། སྟབས་
མི་ལེགས་པའི་ཆག་སྒོ་ཡོང་ལེ་ལྡོག་ཐབས་མེད་པས། ཅི་ནས་ཀྱང་རང་འཚམ་
གྱིས་དགྲ་ཁར་བྱོན་རྒྱུ་མེད། རེ་ཞིག་རང་རང་གི་སྒར་ས་བཟུང་ནས་འདུག་
དགོས་གསུངས་ཏེ་ཕར་རྒོལ་བྱེད་རྒྱུའི་བཀའ་མ་འཁྲོལ། དེ་ཉིན་རང་རང་གི་
དམག་གུར་དུ་ཕེབས་ནས་འཇམ་ཆག་གེར་བཞུགས་པར་གདའ། ཉི་མ་དེ་ཡི་ཕྱི་
ཉིན་ནམ་ཕར་གསལ་ཕར་ལ་མ་གསལ། ཚུར་གསལ་ཚུར་ལ་མི་གསལ། དབུ་
རི་བོས་གསེར་ཞྭ་མ་གྱོན། དམའ་རྒྱ་མཚོར་ཟིལ་ཐིགས་མ་ཕོག དགུང་སྐར་
མའི་སྐར་གྲལ་མ་ཞིག་པའི་སྐབས་དེར། ནམ་མཁའ་སྤྲིན་གྱི་གཞལ་ཡས་ནས།
གནམ་རིམ་པ་བཅུ་གསུམ་ཡང་སྟེང་ནས། མ་ནེ་ནེ་གནམ་སྨན་དཀར་པོ་ཡིས།
སེང་སྒ་མེད་གདན་སྐྱོང་འོག་ལ་ཆིབས། གཡུ་འབྲུག་སྔོན་མོ་རོལ་དུ་འཁྲིད།
126



ཕྱག་གཡས་ནས་ཚེ་བུམ་འཁྱིལ་ལེ་ལེ། ཕྱག་གཡོན་ནས་རབ་གནས་ཐ་ར་ར།
ཞལ་ནས་མགུར་མ་སིལ་ལི་ལི། རིགས་གཅིག་མཁའ་འགྲོ་འབུམ་གྱིས་བསྐོར།
རྗེ་གེ་སར་རྒྱལ་པོའི་དྲུང་དུ་བྱོན། མགུལ་གླུ་བཀྲ་ཤིས་རིང་མོའི་རྟ་ལ་དྲངས།
ལུང་བསྟན་པའི་མགུར་འདི་བཞེངས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ཤར་གཡུ་ལོ་བཀོད་པའི་ཞིང་ཁམས་ནས། ། གནས་དུང་ལོ་འབར་བའི་གདན་
སྟེང་ནས། ། མཐོ་གསེར་ལོ་བརྩེགས་པའི་ཁྲི་སྟེང་ནས། ། མ་རྗེ་བཙུན་སྒྲོལ་མ་
དཀར་སྔོན་རྣམས། ། དུས་དེ་རིང་གནམ་ནེའི་གྲོགས་ལ་བྱོན། ། གླུ་ལེན་པའི་
འགོ་མོ་བཟོང་བར་ཤོག ། ངག་འགུགས་པའི་བསམ་དོན་གྲུབ་པར་ཤོག །
ལས་བར་ཆད་མེད་ལེ་ཐུགས་རྗེས་གཟིགས། ། ལྷ་དེ་འདྲ་ཡན་ལ་འབོད་ལེ་
མེད། །ས་འདི་དང་ས་ངོ་མ་ཤེས་ན། ། ས་འདི་ལ་ཇ་ཐང་བར་མ་ཟེར། །
དབུས་ལྷ་གུར་དཀར་མོའི་ནང་བཅུད་ནས། ། རྗེ་རིགས་གསུམ་གཅིག་སྡུད་
སྤྲུལ་པའི་སྐུ། ། དཔུང་འགྲན་མེད་སེང་ཆེན་དམག་གི་རྒྱལ། ། ཐུགས་མར་ལ་
མ་གཟིགས་ཡར་ལ་གསོན། ། སྨན་ང་འདྲ་ང་ངོ་མ་ཤེས་ན། ། སྟོད་རྒྱ་གར་ཡུལ་
གྱི་ཚུར་མཐའ་ནས། ། བར་བལ་པོ་ཡུལ་གྱི་ཕར་མཐའ་ནས། ། གནས་ཨ་སྲུ་
བྲག་དཀར་ཕུག་པ་ནས།། སྨན་ང་ལ་གནམ་ནེ་དཀར་མོ་ཟེར། ། མ་ཡེ་ཤེས་
མཁའ་འགྲོའི་གཙོ་མོ་ཡིན། ། ཁྱེད་མ་གོ་འབོད་པ་རྒྱག་མི་ཡིན། ། ལམ་མ་ཤེས་
ལམ་སྟོན་བྱེད་མི་ཡིན། ། སྤྱན་མ་རིག་སྒྲོན་མེ་འདེགས་མི་ཡིན། ། ད་དེ་རིང་ཉི་
མའི་ཕན་ཆོད་ལ། ། བདུད་ཀ་རས་གཙོས་པའི་བདུད་ཕྲུག་འགས། ། གླིང་
དཀར་པོ་ཞོ་ ཆགས་ ཁྲག་ བཞིན་དཀྲུགས། ། དམག་ བུ་རྟ་ མང་ ཙམ་ འདས་
གྲོངས་ཤོར། ། ཕོ་དཔའ་རུབ་འབུད་ཀྱང་དོལ་ནས་འཆོར། ། དགྲ་ཤ་ པའི་
གདོང་ལེན་མ་འཕེར་དུས། ། གླིང་རྒྱལ་བློན་འཇིགས་སྐྲག་ལོས་ཡོང་རེད། །
དམག་འབུམ་ཚོའི་འཐབ་སེམས་འཁྲུག་ངེས་རེད།། དེ་རེད་མོད་འཇིགས་པ་
127



དགོས་ལེ་མིན། ། དེ་མི་དགོས་རྩ་བ་བཤད་པས་ནི། ། མཐའ་རྒྱ་མཚོ་རླབས་
ཀྱིས་འཁྲུག་ན་ཡང༌། ། འོག་ཀླུ་རྒྱལ་རྩ་བ་འགྱུར་ལེ་མིན། ། མཐོ་བར་སྣང་རླུང་
བུས་འགེངས་ན་ཡང་། ། དམའ་ས་གཞི་རི་བོ་སྒུལ་ལེ་མིན། ། དགུང་སྐར་གྲལ་
སྐྱ་མདས་གཏོར་ན་ཡང་། ། གསལ་ཉི་མའི་འོད་མདངས་འགྱུར་ལེ་མིན། །
ཁྱེད་གེ་ སར་དབུ་འཕང་མཐོ་བའི་དུས། ། གླིང་ལྷ་སྡེའི་ བསྟན་པ་འགྱུར་ལེ་
མིན། ། སྡང་དགྲ་བོ་ཤུལ་མེད་འགྲོ་ལེ་དེ། ། དུས་སྔ་རྟིང་བར་གྱི་ཆོས་ཉིད་རེད།
མཐའ་འབྲས་བུ་མི་གཅིག་ཁག་ཁག་རེད། ། ལས་རྒྱུ་འབྲས་དེ་ལ་ཟུར་ས་
མེད། ། བདུད་དགའ་རབ་དབང་སྲས་ཀ་ར་གཅིག ། རྒྱུ་དུ་རུའི་གདུང་རྒྱུད་
མགོ་བཞི་གཉིས། ། མཐའ་འདྲེ་མོ་སྲི་བ་མིག་དགུ་གསུམ། ། ། དགྲ་དེ་གསུམ་
ཤུལ་མེད་བཅོས་པ་ལ། ། ལས་དང་པོ་བླ་གནས་རྙེད་ལེ་དགོས། ། མཐའ་རྒྱ་
མཚོ་ཆེན་པོའི་གཡས་ཟུར་ལ། ། རི་མདའ་གཞུ་འདྲ་བའི་ཁུག་མོ་ལ། ། ཤིང་བྱུ་
རུ་དམར་པོའི་སྡོང་ཆེན་ཡོད། ། ད་དེ་ནས་མདའ་རྒྱང་སོང་བ་ན།། རི་དམར་
པོ་དམར་ གཏོར་ བཞེངས་ འདྲ་ཡོད། ། རི་དམར་ གཏོར་འདྲ་བའི་ ཁོག་ པ་
ལ། ། ལུས་ལྕགས་གྲུབ་སྡིག་ར་མཐོ་གསུམ་ཡོད། ། ཁ་ཡར་ཁ་ལྕགས་ལ་མར་ཁ་
ཟངས། །རུ་རྭ་ཅོའི་རྩེ་ནས་མེ་ལྕེ་འབར། ། ཟངས་སྒམ་བུ་གཅིག་གི་ནང་དུ་
ཡོད། ། དེ་ཀ་ར་བདུད་ཀྱི་བླ་གནས་རེད། ། ཟངས་སྒམ་བུ་དེ་ཡི་གཡས་ཕྱོགས་
ལ། ། ལྕགས་དཀར་མོས་གྲུབ་ལེའི་དགོ་བ་ཡོད། ། དེ་དུག་སྦྲུལ་མགོ་བཞིའི་བླ་
གནས་རེད། ། ཟངས་སྒམ་བུ་དེ་ཡི་གཡོན་ཕྱོགས་ལ། ། ལྕགས་ནག་པོས་གྲུབ་
ལེའི་དོམ་ནག་ཡོད། ། དེ་སྲིན་མོ་མིག་དགུའི་བླ་གནས་རེད། ། མོ་སྲིན་མོ་སྲི་བ་
མིག་དགུ་མ། ། ཀླུ་གདོལ་བ་ནག་པོའི་བུ་མོ་རེད། ། ལུས་སྐྱེ་བ་སྲིན་མོའི་ཡུལ་
དུ་བླངས། ། ཤ་མི་ཤ་རྟ་ཤ་ཁྱི་ཤ་བཅས། ། ཤ་རྗེན་པའི་རིགས་ལ་ལོངས་སྤྱོད་
བྱེད། ། བྱང་ཀླུ་བཙན་འདྲ་བའི་ཆ་ལུགས་ལ། ། དུས་ད་ལྟ་ཡོད་དེ་ད་ལྟ་
མེད། ། ཐབས་མཁས་པས་བློ་གསུམ་མ་བཏུལ་ན། ། དམག་ལོ་དགུ་བརྒྱབ་
ཀྱང་འཐུལ་རེ་བྲལ། ། ཁྱེད་འཆར་ཅན་དཔོན་བློན་བཅུ་གསུམ་དེ། ། མཐུ་
128



སྤྲུལ་པས་རྒྱ་ མཚོའི་ ཕར་ ཁར་བྱོན། ། མཐའ་མེ་འཁྱེར་སྲིན་པོ་ ཐོགས་མེད་
ཡུལ། ། གླིང་རྒྱལ་བློན་འོད་སྲུངས་འབྱོར་བའི་དུས། ། སྲིན་ཕོ་མོ་འཛོམས་
པའི་ནང་རྒྱུད་ནས། ། ། གདོང་ཤ་རྩ་དཀར་ལ་མིག་རྩ་དམར། ། ཁ་སོ་རྩ་དཀར་
ལ་ལྕེ་རྩེ་དམར། ། ངོ་དཀར་དམར་བརྒྱན་པའི་བུ་མོ་ཞིག ། འཛུམ་མེར་མེར་
རྒྱལ་པོའི་གམ་དུ་བཅར།། སྨན་ང་ལ་དབང་སྦྱིན་དགོས་ གདའ་ཟེར། །
དབང་སྦྱིན་པའི་ཕུད་དེ་དེ་ལ་མཛོད། ། སྨན་དེ་ཡིས་འགྲོ་འདུག་ལམ་སྟོན་
བྱེད། ། ས་ཞག་ཚུགས་དགུ་ཡི་ལམ་ཐག་ཡོད། ། ཞག་ས་ཚུགས་རེ་ལ་བཟས་
འདྲེན་ཡོད། ། བྱེས་ཕར་ཆས་བར་ཆད་མི་ཡོང་ལེ། ། ལྷ་དཀར་ཕྱོགས་སྲུང་
མའི་མགོན་སྐྱབས་ཡོད། ། ཡིད་བསམ་ལེ་གྲུབ་པའི་སྨོན་ལམ་འདེབས། ། ད་
དེ་ནས་གསོན་དང་མ་ལུ་ཁྱེད། ། ནངས་ཉི་མ་སང་གི་ཉི་ཤར་ཐོག ། མཐའི་
བདུད་སྲིན་ཁྲོས་པའི་སྒར་ཆེན་ནས། ། མོ་སྲིན་མོ་སྲི་བ་མིག་དགུ་གཅིག ། ཁོ་
ཕོ་བདུད་ མཆེ་ བ་ མགོ་ བཞི་ གཉིས། ། སྒོས་ བདུད་ རྒན་ ཟི་ ར་ འབུམ་ ཐུབ་
གསུམ། ། འཁོར་མཆན་ཕེབས་རྟ་དམག་བརྒྱ་ཚོས་བསྐོར། ། རི་སྤྱང་མོས་ལུག་
ཁྱུ་དཀྲུགས་པ་བཞིན། ། གླིང་དཀར་པོའི་སྒར་སར་མཆོངས་ནས་ཡོང་། །
གླིང་ལྷ་སྡེ་དཀར་པོའི་དཔའ་ཁྲོད་ནས། ། འཇང་གཡུ་ལྷ་བུ་ཡི་ཐོག་སྒྱུར་གཅིག་
འབྲུ་དགའ་བདེ་ཆོས་སྐྱོང་བེར་ནག་གཉིས། ། ཧོར་ ཨ་སེར་བཤན་པ་རྨེ་རུ་
གསུམ། ། བྱང་ཕྱི་པའི་ ཨ་ སྟག་ཀླུ་མོ་བཞིས། ། དཔའ་ རྔམ་བརྗིད་ལུས་ལ་
འཁོར་གསུམ་བསྐོར། ། རྟ་མགྱོགས་པོའི་ལུས་ལ་སྒ་སྲབ་བསྟོད། ། སྟོང་དགྲ་
བོའི་ གདོང་ ལ་ གློག་ ལྟར་ འཁྱུག། དཔུང་ གྲ་ སྡེབ་ ཕར་ རྒོལ་ བྱེད་ དགོས་
གསུངས། ། དེ་མིན་པའི་དཔའ་བོ་བྱིངས་མ་རྣམས། ། ཐེངས་དེ་ཡི་དམག་ལ་
མངགས་རྒྱུ་མེད། ། བདུད་ཁ་རླངས་ཕོག་ན་ཆག་སྒོ་ཐོན། ། དེ་ལྡོག་ཐབས་ལྷ་
མི་སུ་ལ་མེད། ། ཆུ་མ་ཤོར་གོང་གི་ཆུ་རགས་ཡིན། ། རྐྱེན་མ་བྱུང་གོང་གི་ཟློག་
སྒྱུར་ཡིན། ། ཁྱེད་རྒྱལ་པོས་མ་བརྗེད་ཐུགས་ལ་ཞོག ། ད་དེ་ནས་མ་ལ་གསན་
རྒྱུ་ལ། ། བདུད་ཀ་རིས་གཙོས་པའི་བླ་གསུམ་དེ། ། གླིང་རྒྱལ་བློན་ཕྱག་ལ་ལོན་
129



དང་རྟིང༌། ། ནག་བསྟན་པའི་རྟེན་ཕུར་ཀ་ར་དེ། ། ཁོ་འདུལ་བའི་སྐལ་བ་གཡུ་
ཁྲིར་ཡོད། ། ལྷ་མོ་རྒྱུན་གནམ་ལྕགས་རལ་གྲི་དེ། ། ཕོ་རྒོད་པོ་དེ་ཡི་ཕྱག་ལ་
གནོངས། ། ཁོང་མ་གཏོགས་གཞན་ལ་འདུལ་སྐལ་མེད། ། སྦྲུལ་དུག་སྦྲུལ་མཆེ་
བ་མགོ་བཞི་དེ། ། དབང་འདུ་བའི་སྐལ་བ་བཤན་པར་ཡོད། ། མཚོན་རལ་གྲི་
སྟོང་གསུམ་ཡུག་ཆོད་དེ། ། ཞང་ཞུང་ པའི་ ཡུལ་ནས་གཏེར་འཐེན་དེ། །
དཔའ་ཡང་དག་བཤན་པའི་ཕྱག་ལ་གནོངས། ། ཁོང་མ་ གཏོགས་གཞན་ལ་
འདུལ་སྐལ་མེད། ། མོ་སྲིན་མོ་སྲི་བ་མིག་དགུ་དེ། ། དབང་འདུ་མི་བྱང་གི་
དཔའ་མོར་བསྐོས། །དཔའ་དགྲ་ལྷའི་ཚེ་མདའ་དང་པོ་དེ། ། བྱང་ཨ་སྟག་ཀླུ་
མོའི་ཕྱག་ལ་གནོངས། ། མོ་འདུལ་སྐལ་མོ་ལས་ཕོ་ལ་མེད། ། དོན་དེ་ཡང་མ་
བརྗེད་ཐུགས་ལ་ཞོག ། ང་ཨ་མས་ད་དུང་ཞུ་རྒྱུ་ལ། ། གླིང་ལྷ་དམག་དཀར་
པོའི་དཔུང་ཆེན་དེ། ། ད་མ་འགུལ་ཁྲིག་སེ་བཞུགས་རྒྱུ་མེད། ། ཤར་འུ་ཟིའི་
བྱང་མཁར་ནག་རྫོང་དེ། ། གླིང་ཕྱོགས་བཞིའི་དམག་གིས་མ་བསྐོར་ན། ། རྒྱ་
དུ་རུའི་ གདུང་ རྒྱུད་ བཤན་དམར་བུ། ། མཐའ་ སྲིན་པོའི་ཡུལ་ལ་ཤོར་ཉེན་
གདའ། ། དགྲ་དེ་འདྲ་ཕྱི་ལ་ཤོར་སོང་ན། ། དུས་མ་འོངས་ལྷ་ སྡེ་ གླིང་ལ་
སྡང་། ། དམག་དགྲུ་ཐག་མ་ཆོད་གླིང་སྲིན་འཁྲུག ། ཁྱེད་རྒྱལ་པོའི་དམག་ལ་
རྫོགས་རྒྱུ་མེད། ། སྲུ་འབྲུག་མོའི་སྡུག་ལ་བསང་དུས་མེད། ། འཇིག་མགོ་ནག་
མི་ལ་བདེ་བ་མེད། ། ལས་དེ་འདྲ་ཀུན་ལ་མི་དགོས་རྒྱུ། ། ད་དེ་བས་གླིང་ལ་མི་
དགོས་རྒྱུ། ། དེ་ཡིན་ན་བྱང་མཁར་དམག་གིས་བསྐོར། ། ཐབས་མཁས་པས་
བཤན་དམར་ ཚར་ གཅོད་ མཛོད། །རྒྱུ་ གལ་ སྲིད་ གནམ་ ལ་ འཇིའི་ སྐས།
བཙུགས། ། དགུང་ནམ་མཁའི་དབྱིངས་སུ་འཕུར་སོང་ན། ། ལྷ་རྒྱལ་ཆེན་
ཚངས་པ་དཀར་པོ་ལ། ། དམག་ལྷ་དམག་དུང་ཕྱུར་བཅོ་བརྒྱད་ཡོད། ། མཐོ་
གནམ་སྒོ་བསྡམ་ན་འཕུར་ས་མེད། ། རྒྱ་གལ་སྲིད་ཟེར་མ་རླུང་དང་སྡེབ། ། ས་
གནམ་སའི་བར་ལ་ཤོར་སོང་ན། ། བར་གཉན་ཆེན་སྐུ་ལྷ་གེར་འཛོ་ལ། །
དམག་གཉན་དམག་དགུ་ཁྲི་དགུ་འབུམ་ཡོད། ། བར་ས་སྒོ་བསྡམ་ན་ཤོར་ས་
130



མེད། ། རྒྱ་གལ་སྲིད་མཚོ་ནང་ཉ་མོར་སྤྲུལ། ། གཏིང་ཟབ་མོའི་མཚོ་ལ་འཛུལ་
སོང་ན། ། དམའ་ཀླུ་རྒྱལ་གཙུག་ན་རིན་ཆེན་ལ། ། དམག་ཀླུ་དམག་རྒྱ་མཚོ་
ལུད་འདྲ་ཡོད། ། ཆབ་ཆུ་སྒོ་བསྡམ་ན་འཛུལ་ས་མེད། ། དོན་དེ་ཡང་མ་བརྗེད་
ཐུགས་ལ་ཞོག ། གཞེས་ལྷ་ཉིན་དཀར་པོའི་ཉི་ཤར་ལ། ། ཤར་རྒྱ་ཡུལ་ཁྲིམས་
བདག་བུ་མོ་གཉིས། ། ཤར་འུ་ཟིའི་ཇ་བདག་བུ་ཆུང་གཉིས། ། ཁོང་བཟའ་ཚོ་
ཆ་གཉིས་གླིང་ལ་ཡོང༌། ། བཀྲ་ཤིས་ལེའི་དར་དཀར་བསུ་མ་ལས། ། བཀྲི་མ་
ཤིས་མདུང་རྩེ་ངོམ་རྒྱུ་མེད། ། ཡུན་མི་རིང་ཇ་གཡང་ལེན་པའི་དུས། ། མི་དེ་
བཞི་མེད་ན་འགྲིག་ལེ་མིན། ། ཁྱེད་གེ་སར་དབུ་འཕང་མཐོ་བའི་དུས། ། ལྷ་མི་
གཉན་ཀུན་གྱི་སྐྱོར་མ་ཡོད། ། ད་དེ་མིན་མཚོ་གཡང་རུ་རིང་ལ། ། རྒྱུ་རིན་ཆེན་
སྣེ་ལྔའི་རྒྱན་ཆ་གསོལ། ། གསེར་སེར་པོ་པ་ཊ་སུམ་ཅུའི་ཐོག ། གཡུ་སྔོན་མོ་
སུམ་ཅུའི་པ་ཊ་དང༌། ། དངུལ་ཁམ་པ་སུམ་ཅུའི་ཚན་གྲངས་སྣོན། །ཡུལ་བྱ་ར་
ལྷ་ལ་ལྷ་འབུལ་མཛོད། ། ཕྱི་དམེ་བཙོག་གྲིབ་པ་ཕར་ལ་ཡལ། ། ནང་དཀར།
ནག་ཤེས་པ་ཚུར་ལ་གསལ། ། ཁྱེད་རྒྱལ་པོའི་ཞལ་ངོ་ཚོར་དང་རྟིང་། ། བདུད་
སྲིན་པོའི་ ཁ་ སྣོན་གནང་རོགས་ གསུངས། ། ཡུལ་ལྷ་ཆེན་རྒྱལ་དང་གེ་ སར་
རྒྱལ། ། ལྷ་གྲ་སྡེབ་མཛད་ན་དགྲ་ལས་ རྒྱལ། ། གླིང་ལྷ་དམག་དཀར་པོའི་
འདུན་མ་བསྒྲུབས། ། ཤར་འུ་ཟིའི་འབངས་ལ་ བདེ་བ་ཐོབ། ། འཇིག་ཇི་
དགའ་མི་ལ་ཇ་གཡང་ཐོབ། ། ཇ་བདུད་རྩིའི་ལོངས་སྤྱོད་ཀུན་ལ་དབང༌། ། ཟ་
བཏུང་བ་ རྒྱས་ པའི་ བཀྲ་ ཤིས་ འཛོམ། ། དུས་ ད་ ཡོད་ སྐྱེ་འགྲོས་ མཆོད་ པ་
ཕུལ། ། ཕྱི་མ་འོངས་སྐྱེ་འགྲོས་རྗེས་དྲན་ཞུས། ། གླིང་གེ་སར་ཟེར་ནས་གཙུག་
ཏུ་བཀུར། ། དྲིན་ཀུན་ལ་ཆེ་བས་བསྐལ་བརྒྱར་གྲགས། ། སྨོན་བཟང་པོ་
བཏབ་ནས་མཆོད་ངེས་ཡིན། ། གླུ་གོ་ན་རྒྱལ་པོའི་ཐུགས་ལ་ཞོག ། གླུ་མ་གོ་
ཟེར་ན་འགྲེལ་བ་མེད། ། བྱང་
ཅེས་ཟེར་བའི་གླུ་མཇུག་རྫོགས་པ་དང་མཉམ་དུ་ནམ་མཁར་འཇའ་ཡལ་
བ་ལྟར་མི་སྣང་བར་གྱུར་རོ། །
131



དེ་ནས་སྐྱེས་བུ་རིན་པོ་ཆེས་ཡར་གཞིའི་དཀྱིལ་འཁོར་སྟེང༌། མར་མེའི་
ཞལ་ཁ་ཕྱེ་ཞིང་ཡོན་ཆབ་གསོལ། སངས་རྒྱས་སྟོང་གི་དབུ་ལོ་དང་མ་གྲུབ་རྒྱལ་
མོའི་ཚེ་མདུད། སློབ་དཔོན་རིན་པོ་ཆེའི་ཚེ་རིལ་དང་བཅས་པ་གསེར་བུམ་ལིང་
སྒྲིལ་གྱི་ནང་དུ་བླུགས་ནས་ཕྱག་གསུམ་བརྡབ་པ་དང༌། གསོལ་དཔོན་མི་ཆུང་
དང་བྱང་ཁྲི་ཤོག་བུ་ཡི་འབྲུག་གྲགས། གཞུ་གི་དེར་བློན་པོ་ཕྱིང་སྔོན་གསུམ་
རྒྱལ་པོའི་སྐུ་མདུན་དུ་རིམ་བཞིན་བཅར། ལྷག་བསམ་དག་པས་ཇ་ཆང་འོ་ཞོའི་
མཆོད་པ་ཕུལ། དེ་ནས་རྒྱལ་པོའི་བཀའ་བཞིན་དབུ་རི་བོས་གསེར་ཞྭ་གྱོན་པ་
དང་། ཁྲིམས་རྫ་ལེབ་ཆེན་བཅོ་བརྒྱད་ལ་འུར་བརྡུང་གནས་བཅོམ་ལྡན་
རྒྱལ་བའི་དཀྱིལ་འཁོར་ནས། ། ཁྲི་གསེར་ཁྲི་སེར་པོའི་ཡང་སྟེང་ནས། ། ལྷ་
བཅོམ་ ལྡན་ རྒྱལ་ བ་ འོད་ དཔག་ མེད། ། ལྷ་ ཚེ་ ལྷ་ རྣམ་ གསུམ་ རིལ་ བུ་
བསྣམས། ། དུས་དེ་རིང་རྒྱལ་བློན་འཁོར་བཅས་ལ། ། ཚེ་བསོད་དབང་འཕེལ་
ལེའི་བྱིན་རླབས་སྩོལ། ། ལྷ་དེ་འདྲ་ཡན་ལ་ཡར་འབོད་མེད། ། ས་འདི་དང་ས་
ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། ། ས་འདི་ལ་ཇི་ལམ་བར་མ་
ཟེར། ། དབུས་ལྷ་གུར་དཀར་མོའི་ནང་རོལ་ནས། ། གླིང་རྒྱལ་བློན་ སྙན་
དབང་ང་ལ་གསོན། ། ངོས་མདང་ནུབ་གཟིམ་ལ་འཇུག་པའི་དུས། ། གཉིད་
མཐུག་པོ་ མ་ ཡུར་ ཐམ་ ཐོམ་ སྐབས། ། མཐོ་ནམ་མཁའ་སྤྲིན་གྱི་གཞལ་ཡས་
ནས། ། གནམ་རིམ་པ་བཅུ་གསུམ་ཡང་སྟེང་ནས། ། མ་ཡུམ་ཆེན་གནམ་སྨན་
དཀར་མོ་གཅིག ། མ་ལྷ་མོ་ཚེ་རིང་མཆེད་ལྔ་གཉིས། ། མ་ཨ་ནེ་ རྒོད་ལྕམ་
དཀར་མོ་གསུམ། ། འཁོར་མཁའ་འགྲོ་བྱེ་བ་འབུམ་གྱིས་བསྐོར། ། ང་སྐྱེས་བུ་
ཆེན་པོའི་གུར་དགུང་བྱོན། ། འོད་འཇའ་ལྔ་འཁྲིགས་པའི་ཀློང་རོལ་ནས། །
གཏམ་ལོ་རྒྱུས་ལུང་བསྟན་ཨེ་འདྲ་བྱུང༌། ། དུས་དེ་རིང་ཉི་མའི་ཕན་ཆོད་ལ། །
བདུད་སྲིན་པོ་ངར་མའི་ཁ་རྩ་ལ། ། གླིང་རྩལ་སྣ་རྫོགས་ཀྱང་ཕམ་ཁ་ཤོར། །
དགྲ་མ་ཐུབ་བུ་རྟ་འདས་གྲོངས་སོང་། ། ཕོ་རྒོད་པོའི་སེམས་ཁམས་འགྱོད་ཀྱིས་
གནོང་། ། དམག་འབུམ་དམག་སེམས་པ་མཚོ་བཞིན་འཁྲུག ། སྔར་མི་སྲིད་
132



ལས་དེ་མང་ཙམ་སྲིད། ། སྔར་མ་མཐོང་ལས་རེ་མང་ཙམ་མཐོང་། ། ཉམས་
དམའ་བའི་ དུས་ ཤིག་ བྱུང༌ ན་ ཡང་། ། ད་ དེ་ ལ་ འགྱོད་ གདུང་ མི་ དགོས་
གསུངས། ། བྱེད་མི་དགོས་རྩ་བ་བཤད་པས་ན། ། མཐའ་རྒྱ་མཚོ་རླབས་ཀྱིས་
དཀྲུགས་ན་ཡང༌། ། དོན་ཀླུ་རྒྱལ་རྩ་བ་ག་ནས་འགྱུར། ། མཐོ་བར་སྣང་རླུང་
བུས་འགེངས་ན་ཡང་། ། དམའ་ས་གཞི་རི་བོ་ག་ནས་འགུལ། ། དགུང་སྐར་
གྲལ་སྐུ་ མདས་ གཏོར་ ན་ ཡང་། ། གསལ་ ཉི་ མའི་ འོད་ མདངས་ ག་ ནས་
འགྱུར། ། གླིང་གེ་སར་ལྷ་མགོ་མཐོ་བའི་དུས། ། དཔའ་གྲུབ་ཐོབ་དབང་ཐང་
ཆེ་བའི་དུས། ། དམག་བུ་རྟ་དམ་ཚིག་མཐུན་པའི་དུས། ། ། ལས་འཕྲིན་ལས་
འགྲོ་དོན་ཡིན་པའི་དུས། ། གླིང་ལྷ་སྡེའི་བསྟན་པ་ག་ནས་ཉམས། ། མཐའ་
འབྲས་བུ་མི་གཅིག་ཁག་ཁག་གསུངས། ། བདུད་དགའ་རབ་དབང་སྲས་ཀ་ར་
གཅིག །རྒྱ་དུ་རུའི་གདུང་རྒྱུད་མགོ་བཞི་གཉིས། ། མཐའ་སྲིན་མོ་སྲི་བ་མིག་
དགུ་གསུམ། ། མཐུ་རྩལ་ཆེན་ཤུལ་མེད་བཅོས་པ་ལ། ། ལས་ཐོག་མ་བླ་གནས་
རྙེད་ལེ་དགོས། | ། མཐའ་རྒྱ་མཚོ་ཆེན་པོའི་གཡས་ཟུར་ལ། ། རི་མདའ་གཞུ་
འདྲ་ལེའི་ཁུག་སོ་ལ། ། ཤིང་བྱུ་རུ་དམར་པོའི་སྡོང་ཆེན་ཡོད། ། ད་དེ་ནས་
མདའ་རྒྱང་ ས་ ཆ་ལ། ། རི་དམར་གཏོར་བཞེངས་ལེ་འདྲ་ ཞིག་ ཡོད། ། རི་
དམར་གཏོར་འདྲ་བའི་ཁོག་པ་ལ། ། ལུས་ ལྕགས་གྲུབ་ སྡིག་ ར་ མཐོ་གསུམ་
ཡོད། ། ཁ་ ཡར་ ཁ་ ལྕགས་ ལ་ མར་ ཁ་ ཟངས། ། རུ་རྭ་ཅོའི་རྩེ་ནས་ མེ་ལྕེ་
འབར། ། སྦྲུལ་དུག་མ་བཞིན་དུ་ཁ་རླངས་འཚུབ། ། ཟངས་སྒམ་བུ་ཞིག་གི་
ནང་དུ་ཡོད། ། དེ་ཀ་ར་བདུད་ཀྱི་བླ་གནས་གསུངས། ། ཟངས་སྒམ་བུ་དེ་ཡི་
གཡས་ཕྱོགས་ལ། ། ལྕགས་དཀར་མོས་གྲུབ་ལེའི་དགོ་བ་ཡོད། ། དེ་དུག་སྦྲུལ་
མགོ་བཞིའི་བླ་གནས་གསུངས། ། ཟངས་སྒམ་བུ་དེ་ཡི་གཡོན་ཕྱོགས་ལ། །
ལྕགས་ནག་པོས་གྲུབ་ལེའི་དོམ་ནག་ཡོད། ། དེ་སྲིན་མོ་མིག་དགུའི་བླ་གནས་
གསུངས། ། ཐབས་རྫུ་འཕྲུལ་བླ་གསུམ་མ་ལོན་ན། ། དམག་ལོ་དགུ་བརྒྱབ་
ཀྱང་མི་ཐུབ་གསུངས། ། ངེད་འཆར་ཅན་དཔོན་བློན་བཅུ་གསུམ་དེ། ། ཤར་
133



རྒྱ་ཡུལ་ཁྲིམས་ཀྱི་ས་མཚམས་བརྒྱུད། ། མཐའ་རྒྱ་མཚོའི་ཕར་ཁར་འགྲོ་དགོས་
གསུངས། ། མཐའ་སྲིན་པོ་མེ་འཁྱེར་ཐོགས་མེད་ཡུལ། ། གླིང་རྒྱལ་བློན་འོད་
སྤུངས་འབྱོར་ལེའི་དུས། ། སྲིན་ཕོ་མོ་འཛོམས་པའི་ནང་རྒྱུད་ནས། ། གདོང་
ཤ་རྩ་དཀར་ལ་མིག་རྩ་དམར།། ། ཁ་སོ་རྩ་དཀར་ལ་ལྕེ་རྩེ་དམར། ། ངོ་དཀར་
དམར་རྒྱན་པའི་བུ་མོ་ཞིག ། གླིང་རྒྱལ་བློན་མདུན་སར་བཅར་ནས་ནི། །
སྨན་ང་ལ་དབང་བྱིན་གནང་རོགས་ཟེར། ། དབང་བྱིན་ཕུད་དེ་ལ་གནང་བ་
ན། ། འགྲོ་འདུག་པའི་ལམ་སྟོན་བྱེད་འོང་གསུངས། ། བསྡོམས་ཞག་ ས་དགུ་
ཡི་ལམ་ཐག་ཡོད། ། ཞག་ས་ཚུགས་རེ་ལ་ཟས་འདྲེན་ཡོད། ། བྱེས་ཕར་ལམ་
བར་ཆད་མི་ཡོང་ལེ། ། ལྷ་དཀར་ཕྱོགས་སྲུང་མའི་མགོན་སྐྱོབས་ཡོད། ། ཡིད་
བསམ་ལེ་གྲུབ་པའི་སྨོན་ལམ་ཡོད། ། ཕྱི་ཉི་མ་སང་གི་ཉི་ཤར་ཐོག ། བདུད་
སྲིན་པོ་སྡེབ་མའི་སྒར་ཆེན་ནས། ། མོ་སྲིན་མོ་སྲི་བ་མིག་དགུ་གཅིག ། སྦྲུལ་
དུག་སྦྲུལ་ མཆེ་ བ་ མགོ་ བཞི་ གཉིས། ། ཕོ་ གཡེར་ ཆེན་ ཟི་ ར་ འབུམ་ ཐུབ་
གསུམ། ། དཔུང་མཆན་ཁེབས་རྟ་དམག་བརྒྱ་ཚོས་བསྐོར། ། གླིང་ལྷ་དམག་
སྒར་སར་མཆོངས་ཡོང་གསུངས། ། ངེད་ཕྱོགས་བཞི་དམག་གི་དཔའ་ ཁྲོད་
ནས། ། འཇང་གཡུ་ལྷ་ཐོག་སྒྱུར་ཁོང་དང་གཅིག ། འབྲུ་དགའ་བདེ་ཆོས་སྐྱོང་
བེར་ནག་གཉིས། ། ཧོར་སེར་པོའི་བཤན་པ་རྨེ་རུ་གསུམ། ། བྱང་ཕྱི་པའི་ཨ་
སྟག་ཀླུ་མོ་བཞིས། ། དཔའ་རྩལ་ལྡན་ལུས་ལ་འཁོར་གསུམ་བསྐོར། ། རྟ་འདོ་
བའི་ ལུས་ ལ་ སྒ་ སྲབ་ བསྟོད། ། སྟོང་ དགྲ་ བོའི་ ངོ༌ གདོང༌ ལེན་ དགོས་
གསུངས། ། ལས་མི་བཟང་རྐྱེན་ཆག་བར་ཆད་གསུམ། ། གང་མི་ཡོང་སྨོན་
ལམ་བཏབ་ཡོད་གསུངས། ། གོང་བློན་བཞི་ཕུད་པའི་དཔའ་རྟུལ་རྣམས། །
དཔའ་རྩལ་དྲུག་མེད་ལེ་མ་རེད་དེ། ། བདུད་ནག་པོའི་ཁ་རླངས་ཕོག་ཉེན་
གདའ། ། ཁ་དུག་རླངས་ཕོག་ན་ལྡོག་ཐབས་མེད། ། བྱིངས་རེ་ཞིག་དགྲ་ལ་
འཛེམས་དགོས་གསུངས། ། བདུད་ཀ་རས་གཙོས་པའི་བླ་གསུམ་དེ། ། གླིང་
དཀར་པོའི་ཕྱག་ལ་ལོན་དང་རྙིང༌། ། ཕོ་བདུད་རྒྱལ་ཀ་ར་དབང་ཕྱུག་དེ། །
134



དབང་འདུ་བའི་སྐལ་བ་གཡུ་ཁྲིར་གདའ། ། ལྷ་མོ་རྒྱུན་གནམ་ལྕགས་རལ་གྲི་
དེ། ། བློན་ཁོང་གི་ཕྱག་ལ་སྤྲོད་དགོས་གསུངས། ། སྦྲུལ་དུག་སྦྲུལ་མཆེ་བ་མགོ་
བཞི་དེ། ། ཁོ་འདུལ་བའི་སྐལ་བ་བཤན་པར་གདའ། ། མཚོན་རལ་གྲི་སྟོང་
གསུམ་ཡུག་ཆོད་དེ། ། ཞང་ཞུང་པའི་ཡུལ་ནས་གཏེར་འཐེན་དེ། ། དཔའ་
ཡང་དག་བཤན་པར་སྤྲོད་དགོས་གསུངས། ། མ་སྲིན་མོ་སྲི་བ་མིག་དགུ་དེ། །
དབང་འདུ་མི་བྱང་གི་དཔའ་མོར་བསྐོས། ། དཔའ་དགྲ་ལྷའི་ཚེ་མདའ་དང་པོ།
དེ། ། བྱང་དཔའ་མོའི་ཕྱག་ལ་སྤྲོད་དགོས་གསུངས། ། ད་དེ་ནས་བྱང་མཁར་
ནག་རྫོང་དེ། ། གླིང་དཀར་པོའི་དམག་གིས་མ་བསྐོར་ན། ། བདུད་ནག་པོའི་
གདུང་རྒྱུད་བཤན་དམར་དེ། ། མཐའ་སྲིན་པོའི་ཡུལ་ལ་ཤོར་ཞེ་གདའ། ། ཁོ་
ཤོར་ན་ཕྱི་རབས་གླིང་ལ་སྡང་། ། གླིང་འགྲོ་བའི་དོན་ལ་རྐྱེན་ངན་འཕྲད། ། རྗེ་
གེ་སར་དམག་ལ་རྫོགས་མེད་དང་། ། གླིང་དཔའ་རྟུལ་ དལ་བའི་ དུས་ མེད་
གསུངས། ། གཞེས་ལྷ་ཉིན་དཀར་པོའི་ཉི་ཤར་ཐོག ། ཤར་རྒྱ་ནས་ཡིན་ཟེ་
སྨན་ཆུང་གཉིས། ། ཇ་འུ་ཡུལ་ཡིན་ཟེ་བུ་ཆུང་གཉིས། ། ཆ་ཆ་བསྒྲིགས་བཟའི་
ཚོ་ཕོ་བཞི། ། ངོ་གླིང་ལ་གཏད་ནས་འོང་ཞེ་ཡོད། ། བཀྲ་ཤིས་ བཟང་དར་
དཀར་བསུ་མ་ལས། ། བཀྲ་མ་ཤིས་མཚོན་རྩེ་ངོམ་རྒྱུ་མེད། ། ཡུན་མི་རིང་ཇ་
གཡང་ལེན་པའི་དུས། ། མེད་མེད་ན་མི་རུང་མི་བཞི་གསུངས། ། ད་དེ་མིན་
ལུང་གི་རྟིང་མ་ལ། ། ནོར་མཚོ་གཡང་གྲྭ་པ་རུ་རིང་ལ། ། རྒྱུ་རིན་ཆེན་སྣ་ལྔའི་
གོས་རྒྱན་གསོལ། ། གསེར་སེར་པོ་པ་ཊ་སུམ་ཅུའི་ཐོག ། གཡུ་སྔོན་མོ་སུམ་
ཅུའི་པ་ཊ་དང༌། ། དངུལ་ཁམ་པ་སུམ་ཅུའི་པ་ཊ་སྣོན། །ཡུལ་བྱ་ར་ལྷ་ལ་
འབུལ་དགོས་གསུངས། ། བདུད་གྲུབ་པ་ཕོག་ལེ་བྱིན་གྱིས་སེལ། ། ཡུལ་ལྷ་
ཆེན་རྒྱལ་དང་གེ་སར་རྒྱལ། ། ལྷ་གྲ་སྡེབ་བྱུང་ན་དགྲ་ལས་རྒྱལ། ། ཤར་འུ་ཟིའི་
འབངས་ལ་བདེ་བ་ཐོབ། ། འཇིག་ཇ་དགའ་མི་ལ་ཇ་གཡང་ཐོབ། ། གླིང་ལྷ་མི་
ཀུན་གྱི་འདུན་མ་བསྒྲུབས། ། འཇིག་དབུ་ནག་མི་ཡུལ་ཞིང་ཁམས་ནས། །
གླིང་ལྷ་མི་ཀུན་ལ་དྲིན་ཆེ་ཟེ། ། མགོ་རྣ་བ་ཅན་པས་གཙུག་ཏུ་བཀུར། ། ཁ་སྨྲ་
135



བ་ཅན་པས་མཆོད་ཡོང་གསུངས། ། ངས་གོང་ཞུས་ལྷ་ཡི་ལུང་བསྟན་ལ། ། ལྷ་
གོང་མའི་ལུང་ལ་འཁྲུལ་བ་མེད། ། ད་དེ་རིང་ཉི་མའི་ཕན་ཆོད་ལ། ། ལྷ་གོང་
མའི་བཀའ་བཞིན་དམག་ལ་ ཞུགས། ། དཔའ་ རྟགས་ མ་ རིམ་ པས་ ལེན་ རྒྱུ་
གྱིས། ། གླུ་གོ་ན་བློན་ཚོགས་ཐུགས་ལ་ཞོག ། མ་གོ་གླུ་ལ་སྐྱོར་རྒྱུ་མེད། །
1:|: ཅེས་གླུ་མཇུག་རྫོགས་པ་དང༌། དཔོན་འཁོར་རྣམས་ཀྱིས་མངོན་པར་
བསྟོད། དེ་ནས་རྒྱལ་པོས་སངས་རྒྱས་སྟོང་གི་དབུ་ལོ་དང་མ་གྲུབ་རྒྱལ་མོའི་ཚེ་
མདུད། དཔོན་དམག་ཀུན་ལ་ཁྱབ་པ་གནང༌། སྟ་གོན་གྱི་བྱ་བ་ཐམས་ ཅད།
བསྒྲུབས་པ་དང༌། དེ་ ཉིན་དགའ་བདེའི་དཔལ་ལ་རོལ་ནས་ བཞུགས་ པར་
གྲགས་སོ། ། ། ཁྱོད་ཀྱི་གདན་ ས་ ༡ : 2
༡ པར་ ནས་ ། ། ། | ད།
1:|: ་ ་
༡༠༡ ། མ་ཏི་
1:|: ང བ བ བ བ བ བ བ ལ ། ཁ | 1:28
༡༽ ༡ བར ། ། 11:|:
: པའི་ན
ང་
སྤྱི་ཚེས་
ན་
ན
པད་མ་་་་
: 1:|:
: :
་ན་ ༡༠ དང་ ༡)
ཀ 1:|
1 ན།་་ ་་་།་འི་་ ༼༢་༢ ཀྱ་ཀྱི་
36



1:1ལོག་པ་དང་ ། ས་དང་།
ཤེས་རབ་ཀྱིས་མ་རྩ་བ་ཆེ་བ་གདུག་པ་མ་ཟད་་་་་་་ ་་་
པ་ དང་སྐད ལེའུ་དགུ་པ། ཆེ་ཆུབ་མ1:|ཀ
--
མིག་དགུས་དུག་རྐྱལ་བརྡབ་པའི་དུས། །
དུང་སྐྱོང་སྟག་ལྷས་དུག་མདའ་འཕངས། །
གླིང་དཀར་ལྷ་སྲས་གྲ་སྡེབ་ཀྱིས། །
བདུད་བློན་ཟི་རའི་མགོ་ལག་བླངས། །
དེའི་ ་
ཏི
ཉི་མ་དེ་ཡི་ཕྱི་ནང་བདུད་དང་སྲིན་པོའི་དམག་ཁྲོད་ནས། མོ་སྲིན་མོ་སྲི་
བ་མིག་དགུ་ མས། འཁོར་གསུམ་མ་ལུས་ལུས་ལ་བསྐོར། སྲིན་རྟ་རླུང་ནག་
འཚུབ་མོའི་གོང་དུ་བུད། མཆན་ཁེབས་དུག་སྦྲུལ་མགོ་བཞི་དང༌། བདུད་བློན་
ཟི་ར་འབུམ་ཐུབ་བསྐོར། རྟ་དམག་བརྒྱ་ཚོའི་སྣེ་དྲངས་ནས། ཐེ་མི་ཚོམ་གླིང་
སྒར་དཀྲུག་ལ་བྱུང་།: གླིང་ལྷ་དམག་དཀར་པོའི་ནང་རོལ་ནས། མདའ་ནམ་
འདྲེན་ཁ་ལོ་སྒྱུར་མི་མ། བྱང་ཕྱི་པའི་ཨ་སྟག་ཀླུ་མོ་ཡིས། རྟ་མགྱོགས་པ་རག་
དཀར་གོང་དུ་བུད། མོ་སྲི་བ་མིག་དགུའི་གདོང་བླངས་ནས། སྟོང་འཇུག་མེད་
པའི་གླུ་འདི་བླངས་པར་གྲགས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
གནས་ཆོས་སྐུ་དག་པའི་ཞིང་ཁམས་ནས། ། ལྷ་ཆོས་སྐུ་ཀུན་བཟང་ཡབ་ཡུམ་
མཁྱེན། ། ཤར་རི་བོ་ཏཱ་ལའི་ཞིང་ཁམས་ནས། ། ལྷ་ལོངས་སྐུ་ཐུགས་རྗེ་ཆེན་
མོས་མཁྱེན། ། གནས་ཟངས་མདོག་དཔལ་རིའི་དབུ་རྩེ་ནས། ། རྗེ་རིག་འཛིན་
པདྨ་ འབྱུང་ གནས་ མཁྱེན། ། འཁོར་ ཆོས་ ལོངས་ སྤྲུལ་ སྐུའི་ ཚོགས་ ཀྱིས་
137



བསྐོར། ། དུས་དེ་རིང་དཔའ་མོའི་གྲོགས་ལ་བྱོན། ། མོ་མིག་དགུའི་མགོ་ལག་
ལེན་རོགས་མཛོད། ། ལྷ་དེ་འདྲ་ཡིན་ལ་ཡར་འབོད་མེད། །ས་འདི་དང་ས་ངོ་
མ་ཤེས་ན། ། ཤར་འུ་ ཟི་ ཇ་ཡི་ རྒྱལ་ ས་ ནས། ། ས་འདི་ལ་ཇ་ ཐང་བར་མ་
ཟེར། ། སྨན་ང་འདྲ་ང་ངོ་མ་ཤེས་ན། ། བྱང་ཕྱི་པའི་ཨེ་སྟག་ཀླུ་མོ་ཟེར། །
དཔའ་རྩལ་ དྲུག་ མ་ལུས་ལུས་ལ་རྫོགས།། མདའ་མདུང་ མོ་གཉིས་ལ་རང་
དབང་ཐོབ། ། ཚེ་སྔོན་མའི་མ་དག་སྡིག་སྒྲིབ་ཀྱིས། ། ལས་སྐྱེ་བ་བདུད་ལ་
བླངས་ན་ཡང་། ། མ་སེང་གདོང་རྣམ་པའི་སྤྲུལ་པ་ཡིན། ། ང་མོ་ལོ་ལྔ་གསུམ་
བཅོ་ལྔའི་ཐོག ། གླིང་ལྷ་སྡེ་དཀར་པོའི་ཆོས་བློན་བྱས། ། འགྲོ་རིགས་དྲུག་
འདྲེན་པའི་ཕ་མ་དང༌། ། དགྲ་མ་ཐུབ་འཇོམས་པའི་ཁ་སྣོན་ཡིན། ། གླུ་འདི་
དང་གླུ་ངོ་མ་ཤེས་ན། ། གླུ་འདི་ལ་བྱང་ཀླུ་གྲེ་ཐུང་ཟེར། །ས་ག་མ་ཡུལ་ལ་མི་
ལེན་དེ། ། དུས་དེ་རིང་ལེན་དགོས་དུས་ལ་བབས། ། ངེད་ལྷ་དམག་དཀར་
པོའི་དཔུང་ཆེན་འདི། ། དུས་ད་ལོ་འུ་ཟིའི་རྒྱལ་ས་ལ། ། ཡོང་དགོས་ལེའི་རྩ་བ་
བཤད་པས་ན། ། ཤར་འུ་ཟི་ཇ་ཡི་བདག་མོ་དེ། ། མ་ཡེ་ཤེས་མཁའ་འགྲོའི་རྣམ་
སྤྲུལ་དེ། ། སྨན་གཡུ་སྒྲོལ་སྲས་མོས་གདན་ཞུ་བྱས། ། རང་ཡུལ་སྡེ་བཞག་ནས་
མི་སྡེ་བཟུང༌། ། གཞན་མི་སྡེ་ཡོས་ཁྲ་འགམ་མི་བ། ། འདྲི་བདུད་སྲིན་གཅིག་
མེད་བཅོས་རོགས་ཟེར། ། ཡབ་རྒྱལ་པོའི་རྒྱལ་གཞིས་ལེན་རོགས་ཟེར། ། ཇ་
འུ་ཟིའི་ཇ་གཡང་བཞེས་རོགས་ཟེར། ། དེ་ཟེར་བའི་གཏམ་དེ་ལུགས་མཐུན་
བསམ། ། གླིང་ལྷ་དམག་དཀར་པོའི་དཔུང་དམག་འདི། ། ཤར་འུ་ཟིའི་རྒྱལ་
སར་སྤུངས་ལེ་རེད། ། གནའ་སྔ་མོའི་བོད་ཀྱི་གཏམ་དཔེ་ལ། ། ལག་ཐོ་བ་ལ་
གཡུག་ཀླུང་གཡུག་དེ། ། འདེགས་བརྡུང་ས་གཏེར་རྫས་ཁ་ལ་ཟེར། ། གླིང་ལྷ་
དམག་རྔམས་བརྗིད་གླིང་བཞི་བསྐོར། ། ལས་བདེན་པའི་རྒྱབ་ལངས་བྱེད་ལེ་
དེ། ། གླིང་ལྷ་སྡེ་དཀར་པོའི་ངང་ཚུལ་རེད། ། སྒོས་བདུད་སྲིན་མ་ལུས་འདུལ་
དགོས་དེ། ། འཛམ་གླིང་ཆེན་འབངས་མིའི་འདུན་མ་ལ། ། གོང་ལྷ་དང་སྲུང་
མའི་བཀའ་བཀོད་རེད། ། ཁྱོད་སྲིན་མོ་སྲི་བ་མིག་དགུ་མས། ། མཐའ་སྲིན་
138



མོའི་སྲིན་དམག་ཇ་ཡུལ་སྲུངས། ། ཇ་འུ་ཟིའི་རྒྱལ་ས་བཟུང་དང་རྟིང་། ། བརྒྱ་
ཡར་འགྲོའི་ ཇ་ ལམ་ དེ་ དང༌ གཅིག ། སྟོང་ མར་ འགྲོའི་ ཚོང་ ལམ་ དེ་ དང་
གཉིས། །ཡུལ་ཚོང་ཟོག་བརྗེ་ལམ་དེ་དང་གསུམ། ། གཞན་མ་དབང་འགྲོ་
འོང་ལམ་བུ་བཅད། ། གནའ་སྔ་མོ་གསེར་ཁུར་འགྲོ་ལམ་དེ། ། དུས་ད་ལོ་
མདུང་འཁྱེར་ཇག་པས་བཀག ། མ་ཇ་ཁུར་རྒད་མོའི་སྲོག་ཡང་བཅད། ། དེ་
སྲིད་པའི་ལུགས་དང་འགལ་ལེ་རེད། ། ད་འདུག་པའི་ཚོད་དེ་མ་བཟུང་ན། །
མཐའ་འབྲས་བུ་ངན་པ་རང་འཁོར་རེད། ། འདུག་མ་ཚུགས་སྲོག་སྐྱེལ་གཞི་མ་
རེད། ། འཆི་ཤི་ཁའི་མི་ལ་འདུག་ཚུགས་མེད། ། དཔེ་ཟེར་སྲོལ་བདེན་སྲོལ་
གཉིས་ཀ་གདའ། ། དུས་དེ་རིང་ཉི་མའི་གདོང་གང་ལ། ། འབོད་མི་དགོས་
སྲིན་མོ་རྒྱང་གཡེར་མ། ། ང་ཨ་སྟག་ཀླུ་མོའི་གདོང་རྩར་འབྱོར། ། དེ་ཆོས་རྒྱལ་
གཤིན་རྗེས་དེད་ལེ་རེད། ། ངས་ཚེ་གཅིག་སྦྱང་པའི་ཉག་ཕྲན་མདའ། ། དུས་
དེ་རིང་འདྲེན་པའི་དུས་ལ་བབས། ། མགོ་ཡར་ཐོད་དཔྲལ་བའི་གཞུང་མདོ།
ནས། ། མིག་ ཁྲ་ཆུང་ གཉིས་ཀྱི་བར་ ལ་ ལ། ། མཐེབ་ སྐྱེན་པོའི་ མདའ་ མོ་
འཕངས་ནས་ནི། ། མདའ་རྒྱང་ཤུགས་ཅི་གདའ་ངོམ་ཙམ་བྱེད། ། མཐའ་སྲིན་
མོ་ཤ་ཟ་མིག་དགུ་མར། ། བློ་དཔའ་རྒྱ་ཅི་གདའ་དེ་རིང་ལྷ། ། རྟ་མགྱོགས་པ་
རླུང་ནག་འཚུབ་ཤེས་ལ། །རྒྱུག་བང་ཁ་ཅི་གདའ་དེ་རིང་ལྟ། ། གླུ་གོ་ན་སྲིན་
མོའི་ཡིད་ལ་ཞོག ། གླུ་མ་གོ་མ་ཐོས་སྐྱོར་ལན་མེད། ། ༡ : ལྷ་ཁ|པོ
ཅེས་གླུ་མཇུག་རྫོགས་པ་དང་མཉམ་དུ་མདའ་མོ་དེ་ཟི་ར་འཚུབ་སེ་ཁ་ཐུག་
ལན་གཅིག་འཕངས་ཀྱང༌། སྲིན་མོས་དེ་ཉིད་དུ་རླུང་དམར་ཞིག་ལ་སྤྲུལ་བས་
གནོད་མི་འཁྲུག མདའ་མོ་དེ་རྒྱབ་ཀྱི་སུ་རི་རྔམས་ཆེན་ཞིག་ལ་ཕོག་ནས་རྡུལ་
བས་ལུང་པ་བཀངས་ པ་དང་བདུད་བློན་ཟི་ར་འབུམ་ཐུབ་ཀྱིས་ དཔའ་མོའི་
གདོང་བླངས་ནས་རལ་སྐོར་གསུམ་གཡུགས་ཀྱང་གོ་མ་ཆོད། རྒྱལ་ཕམ་དབྱེ་
འབྱེད་དཀའ་བའི་སྐབས་དེར། འབྲུ་དགའ་བདེ་ཆོས་སྐྱོང་བེར་ནག་གིས་རྟ་
མགྱོགས་པ་ཁྱུང་ནག་གི་གོང་དུ་བུད་དེ་ལྷ་གཞུ་དཀར་མོའི་སྟེང་ལ་ལྷ་མདའ་
139



ཁྲག་འཐུང་ངར་མ་བཞག བདུད་བློན་ཟི་ར་འབུམ་ཐུབ་ཀྱི་གདོང་མྱུར་དུ་
བླངས་ནས་གླུ་འདི་བླངས་པར་གདའོ། ། ཀཚོ
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ས་སིལ་བ་ཚལ་གྱི་དུར་ཁྲོད་ནས། ། མགོན་ཆོས་སྐྱོང་ཟངས་དམར་སྐུ་མདོག་
ཅན། ། འཁོར་གདོང་དམར་མགོན་པོ་ལྔ་སྟོང་བསྐོར། ། དུས་དེ་རིང་དགའ་
བདེའི་གྲོགས་ལ་བྱོན། ། སྟོང་དགྲ་བོའི་དགྲ་ཁྲག་མཆོད་ལ་ཕེབས། ། ས་འདི་
དང་ས་ངོ་མ་ཤེས་ན། ། ས་འདི་ལ་ཇ་ཐང་བར་མ་ཟེར། ། ཕོ་ང་འདྲ་ང་ངོ་མ་
ཤེས་ན།། ལྷོ་འཛམ་གླིང་ས་ཡི་གནས་མཆོག་དེ། ། ཤར་མདོ་ཁམས་གླིང་གི་
རྒྱལ་ས་ནས། ། རི་རྒྱུད་རྡོ་འདྲ་བའི་མདོ་གསུམ་ནས། ། རྫོང་མི་འགྱུར་གནམ་
ལྕགས་ཁྲོ་རྫོང་ནས། ། བྱ་ཁྱུང་ལྡིང་བྲག་དམར་མར་གཤམ་ནས། ། ཕོ་ང་ལ་
ཆོས་སྐྱོང་བེར་ནག་ཟེར། ། སྟོབས་ཤུགས་ལ་གླང་ཆེན་སྨྱོན་པ་ཡིན། ། ཁྲོ་ངར་
ལ་ལྕགས་རྒྱུད་ཕོང་བ་ཡིན། ། རི་ཆེན་པོ་ཕྲག་ལ་གཟེར་མི་ཡིན། ། རི་ཆུང་ཆུང་
ལག་རྡོ་འཕེན་མི་ཡིན། ། གླང་སྟོབས་ཆེན་བརྒྱ་ཡི་ཤུགས་ཡ་ཡིན། ། ལྷོ་འཛམ་
བུ་གླིང་གི་མངའ་ཞབས་ནས། ། སྟོབས་འགྲན་མི་མང་ཡང་དོ་མི་ཉུང༌། ། སྔར་
ཨ་སེར་ཧོར་གྱི་ཁྲ་འབར་ལ། ། སྟོབས་ཤེད་ཆེན་རི་བོ་པང་ལེན་ཟེར། ། དུས་
མཐའ་མ་ཨ་ཕོས་བྲག་ལ་སྦྱར། ། ཕྱི་ལྔ་པའི་ལམ་དུ་བརྫངས་ལེ་ཡིན། ། བདུད་
ཁོ་ལ་མཐའ་བའི་མཐའ་འབྲས་དེ། ། དུས་དེ་རིང་ཁྱོད་ལ་མཐའ་ངེས་རེད། །
ཁྱོད་གཡེར་ ཆེན་ དཔའ་ བོ་ འཕྲུ་ནག་ ཅན། །ས་ ཁ་ སོང་ རལ་ གྱི་ ཨ་ སྔོན་
འཕྱིར། ། ཕོ་རྒོད་ཚུལ་ངར་སྐད་འབྲུག་བཞིན་བསྒྲགས། ། ངེད་སྨུག་པོ་འཇང་
གི་ལས་དམག་གཅིག ། ཨ་ སེར་ནག་ཧོར་བདུད་ལས་དམག་ གཉིས། ། ཁྲ་
འཁྱིལ་འཁྱིལ་ལམ་བུ་བཤགས་པའི་དུས། ། བར་དམག་ལམ་བཅད་ནས་ཁྲག་
བཞིན་དཀྲུགས། ། ངེད་བུ་རྟ་གྲངས་མེད་མཚོན་ལ་ སྦྱར། ། དེས་མི་ཚད་
འཇང་གི་བློན་ཆེན་གསུམ། ། ཁྱོད་ཤ་པ་ཟི་རའི་ལག་འོག་ཤོར། །ཤ་ཤོར་བའི་
140



ལན་པོ་དགུ་སྐོར་དེ། ། ས་ད་བར་མ་ལོན་ལུས་ནས་ཐལ། ། དུས་དེ་རིང་ཤ་པ་
ང་དང་ཐུག ། ཚེ་སྔོན་མའི་ལན་ཆགས་ཡིན་ལེ་རེད། ། ཡང་མིན་ན་གཤིན་
རྗེས་སྐུལ་ལེ་རེད། ། གནའ་སྔ་མོའི་དཔེ་ལ་འདི་འདྲ་གདའ། ། དགྲ་འཆི་
བདག་གཤིན་རྗེའི་ ཞགས་ པ་ དེ། ། མི་ ཚེ་ ཟད་ སྔས་ མགོར་ འཕངས་ པའི་
དུས། ། འཆི་དུར་ས་འགྲིམས་པའི་གྲབས་གྱིས་ཟེར། ། ཁྱོད་རང་ཡུལ་རང་སྡེ་
མ་སྐྱོང་ནས། །ཇ་འུ་ཟིའི་རྒྱལ་ས་བཙན་འཕྲོག་བྱས། ། ད་དེ་བས་འགྲན་ཡ་
གླིང་ལ་བཟུང༌། ། ངར་དྲེགས་དྲེགས་ལྟ་བ་དགུང་འགྱིངས་དེ། ། མགོ་དར་
འཕྲུ་ཐང་ལ་ལྷུང་བའི་ལྟས། ། ལས་ཆག་སྒོ་རང་མགོ་ཤོར་བའི་རྟགས། ། སྤང་
སེར་ཆེན་ལེབ་མོའི་ཡང་སྟེང་ནས། ། ཤ་ཕོ་ཆེན་དུང་གི་རྭ་ལྡེམ་ཅན། ། ཤ་རུ་
ཐུར་སྤང་ལ་མ་བསྐུམ་ནས། ། ལྡེམ་ཟིང་ཟིང་ལ་མགོའི་རྩེ་ནས་ངོམ། ། དུས་
མཐའ་མ་རྔོན་པས་བཤངས་ལ་ཕབ། ། མགོ་ཟེ་སྒྲོ་ཤ་རྭ་ལྡེམ་མ་དེ། ། ཁྲག་ལུམ་
ལུམ་བརྒྱ་ གྲོང་ཁྲོམ་ར་འགྲིམས། ། ཤ་ཕོ་ཆེན་ར་ངོམ་བྱས་ལེ་བས། ། དུས་
མཐའ་མ་རང་སྲོག་འཕུང་ལེ་རེད། ། སིབ་སུ་རུ་ནག་ལུའི་གདོང་ཟུར་ནས། །
ཐན་གླ་ བ་ རོག་ པོ་འཕག་ངོམ་ ཅན། ། འདུག་ མི་ཚུགས་ རྩ་ ཤིང་ ནགས་ མ་
སྐོར། །འགྲོ་འབེལ་འགྲོས་རྙི་རྭའི་ནང་དུ་ཚུད། ། རྩི་བཟང་དྲུག་སྨན་གྱི་སྙིང་
མ་དེ། ། ཕོ་ལིང་པའི་ལག་ནས་བརྒྱ་ཁྲོམ་འགྲིམས། ། དེ་འ གྲོ་རྐང་བདེ་བས་
འཕུང་ལེ་རེད། ། ཁྱོད་བདུད་བློན་ཟི་ར་འབུམ་ཐུབ་ཀྱིས། ། བདུད་ཀ་ར་རྒྱལ་
དང་གྲ་སྡེབ་བྱས། ། དཔུང་བཙན་པོས་འུ་ཡུལ་ཁ་ལོ་སྒྱུར། ། ངར་ཕད་ཕད་
དགྲ་ཡ་གླིང་དཀར་བཟུང༌། ། རྗེ་གེ་སར་དམག་ལ་རྒོལ་འདོད་དེ། ། རང་ཤུལ་
མེད་འགྲོ་ལེའི་གཞི་མ་རེད། ། ངེད་གླིང་པའི་སྒར་སར་མཆོངས་ན་ཡང༌། །
དཔའ་རྩལ་དྲུག་མི་འདྲ་སོ་ སོ་ལ། ། ལས་བསོད་ནམས་མི་གཅིག་ ཁག་ ཁག་
རེད། ། ཤ་གླ་བ་གཉིས་ལ་མཐའ་ལེ་དེ། ། དུས་དེ་རིང་ཤ་པ་ཁྱོད་ལ་མཐའ། །
ངས་ངར་ཆེན་མདའ་མོ་ཁྱོད་ལ་འཕངས། ། ཕྱི་རུས་པའི་རུས་མཁར་བཤིག་ལེ་
གཅིག ། ནང་རྣམ་ཤེས་མར་མེ་འདའ་ལེ་གཉིས། ། མགོ་དར་འཕྲུ་ཐང་ལ་
141



ལྷུང་ལེ་གསུམ། ། ལས་དེ་གསུམ་མ་ཐོན་དགའ་བདེ་མིན། ། ཀླུ་གོ་ན་རྣ་བའི་
ཡིད་ལ་ཞོག ། གླུ་མ་གོ་སྙིང་གི་འཛེར་རུ་གྱིས། །
འི ཞེས་གླུ་མཇུག་རྫོགས་པ་དང་མདའ་དེ་འུར་སྒྲ་འཁྱིལ་ལེར་ལན་གཅིག་
སྤྲིངས་པས། བདུད་བློན་ཟི་ར་འབུམ་ཐུབ་ཀྱི་བྲང་ཁེབས་དུང་དཀར་མེ་ལོང་ཁྲ་
ཤིག་གེར་གཏོར་ནས་སྙིང་མཚམས་སུ་གཏུགས་མོད། ཁོའི་གློ་སྙིང་དཀར་ནག་
བར་ལ་བདུད་དགའ་རབ་དབང་ཕྱུག་གི་མཚོན་སྲུང་། ལྕགས་ཀྱི་རིལ་བུ་བདུན་
བསྟིམས་ཡོད་ལེས་མདའ་ཁ་བླངས་ཏེ་གནོད་མ་འཁྲུག དེ་མར་ཁོས་རལ་གྲིའི་
སོ་ཁ་དགའ་བདེའི་ཕྱོགས་སུ་གཏད་ནས། ཡཱ་དཀར་པོ་གླིང་གི་ཆོས་སྐྱོང་མགོན།
སྟོབས་ཆེན་འཛམ་གླིང་གྲགས་མི་ཟེར། ཡང་དག་དོན་གྱི་སྙིང་འབྲས་ལ། ལག་
ལེན་མེད་ལེའི་དཔའ་བཤད་དེ། ཆར་མེད་འབྲུག་སྒྲ་ལྡིར་རི་རི། རང་ངོ་མི་ཚ་
ཁྲམ་པ་འདྲ་ཟེར་ནས་གླུ་ལན་འདི་བླངས་སོ། ། ༡༢ 222721
1: གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་མཁའ་ཡངས་པའི་དཀྱིལ་འཁོར་ནས། ། དགུང་འཇའ་སྤྲིན་འཚུབ་
མོའི་གུར་ཁང་ནས། ། ལྷ་མཐུ་ཆེན་དགའ་རབ་དབང་ཕྱུག་མཁྱེན། ། བྲག་རི་
དམར་རྩེ་དགུའི་གཡས་ཟུར་ནས། ། ལྷ་བཙན་རྒོད་དར་མ་རྩེ་དགུ་མཁྱེན། །
དུས་དེ་རིང་ཟི་འབུམ་ གྲོགས་ལ་བྱོན། ། གླིང་དགའ་བདེའི་མགོ་འཕྲུ་ལེན་
རོགས་མཛོད། ། ས་འདི་དང་ས་ངོ་མ་ཤེས་ན། །ས་འདི་ལ་ཇ་ཐང་བར་མ་
ཟེར། ། ཕོ་ང་འདྲ་ང་ངོ་མ་ཤེས་ན། ། ལྷ་དགའ་སྲས་ཀ་རའི་བློན་ཆེན་ལ། །
སྦྲུལ་མཆེ་བ་མགོ་བཞིའི་དཔུང་ཡ་ཡིན། ། ཕོ་ང་ལ་ཟི་ར་འབུམ་ཐུབ་ཟེར། ། མི་
ཁྱོད་ཀྱིས་ཟེར་ལེ་དེ་རང་རེད། ། ང་འུ་ཡུལ་རྒྱལ་ས་འཕྲོགས་མི་ལ། ། ཁྱོད་ཤ་
པ་ གླིང༌ རུའི་ གཏན་ དགྲ་ ཡིན། ། འཇང་ ཧོར་ བདུད་ དམག་ གི་ བཤན་ པ་
ཡིན། ། ཁྱོད་གླིང་དམག་འུ་ཟིར་འདྲེན་པའི་དུས། ། བཙན་འུ་ཟིའི་ས་ཆར་
འཛུལ་བའི་དུས། ། ངས་མ་སྐྱེས་བུ་རྟ་གྲངས་མེད་བསད། ། ཕོ་གྲགས་བློན་
142



གསུམ་གྱི་མགོ་འཕྲུ་བླངས། །དཔའ་རྟགས་མ་གནམ་འོག་ངོམས་པའི་དུས། །
ཁྱོད་དགའ་བདེ་ཨམ་དེ་ག་ན་སོང༌། ། ཝ་འཕྱི་ཁུང་འཛུལ་ལམ་ཁྱི་ཁུང་ཉལ། །
སྡར་ས་ལ་འཇབ་བམ་རི་ལ་བྲོས། ། སྐབས་དེ་དུས་མ་ཐོན་ཅི་འདྲ་ཡིན། ། གླིང་
དཔོན་དམག་བསད་ལེའི་གཏམ་ངན་དེ། ། ཁྱེད་ སྡར་མའི་རྣ་བར་གོ་ལེའི་
དུས། ། སྙིང་ཚིམ་པོ་ཨེ་བྱུང་ཕ་ཡི་བུ། ། ད་དེ་རིང་ཉི་མའི་གདོང་གང་ལ། །
མི་ཁྱོད་ཀྱིས་ཤི་ལན་ལེན་གྱི་ཟེར། ། དོན་ཡང་དག་ཤ་ལན་སུ་ལེན་དེ། ། དཔའ་
བསྡུར་ནི་མ་གཏོགས་ ཤེས་ ལེ་ མིན། ་། གཏམ་ ཁ་ ཕོ་ ཁྲམ་ པའི་ རང་ གཤིས་
རེད། ། ། དོན་འབྲས་བུ་མེད་ལེ་འཇའ་ཚོན་འདྲ། ། ཁ་ལག་འབྲས་མཐུན་པའི་
དཔའ་བོ་དེ། ། ཕོ་ བརྒྱ་སྟོང་ཁྲོད་ན་ རེ་གཉིས་རེད། ། ཁྱོད་དགའ་ བདེར་
གདའ་ལེ་ཁ་ཕོ་གདའ། ། དོན་མདའ་མོའི་སྐྱེན་ཤུགས་ ཨ་བ་རེད། ། ཕོ་ང་
འདྲའི་མགོ་འཕྲུ་ཕར་ལ་ཞོག ། ཆུང་བྱིས་པའི་མགོ་ཡང་མི་ལོན་འདུག ། ངེད་
བློན་ཆེན་ལྕགས་ནག་འབུམ་ཐུབ་དེ། ། ཁྱོད་དགའ་བདེའི་ལག་འོག་ཤོར་སོང་
དེ། །ད་བྱེད་དུས་ཁོ་རང་ཚེ་རྫོགས་འདྲ། ། དེ་མིན་ན་ཁྱོད་འདྲས་ ག་ལ་
ཐུབ། ། དམག་འབུམ་དམག་དགུ་ཡི་ཁས་ལེན་རེད། ། དུས་དེ་རིང་ཉི་མའི་
གདོང་གང་ལ། ། ཁྱོད་ང་དང་ཐུག་ལེ་མི་བཟང་ངོ༌། ། དཔེ་བཞག་ན་འདྲ་མ་
ཨེ་འདྲ་རེད། །སྤང་སྔོན་མོའི་མཛེས་སྡེབ་སྤང་རྒྱན་བཞད། ། སྤང་མེ་ཏོག་
གཡུ་ལོས་རྒྱན་པའི་དུས། ། ལུག་གཡང་དཀར་འཁོར་ས་དེ་རུ་བྱེད། ། དུས་
མཐའ་མ་ རི་སྤྱང་ལ་ནས་ཆས། ། ལུག་གཡང་དཀར་སྤང་ཆགས་བཤས་ལ་
ཕབ། ། ཤ་ཁ་གང་བཟོས་ནས་ཁྲག་དམར་བཏུངས། ། དེ་སྤྱང་ལུག་བར་གྱི་
བསྐོས་ཐང་ཟེར། ། ཤར་འུ་ཟི་ཇ་ཡི་རྒྱལ་ས་ལ། ། གླིང་ཁྲམ་པས་ལས་དམག་
སྤུངས་ན་ཡང་། ། བཙན་བརྙས་བཅོས་གཞན་ལ་འགྲོ་འགྲོ་དེ། ། ངེད་བདུད་
སྲིན་དམག་ལ་འགྲོ་ལེ་མིན། ། བརྙས་ཆེ་ན་ཞེ་ནག་གཏིང་ནས་འཁྲུག ། ཟ་ཆེ་
ན་སྦྲུང་དཀར་མཆིན་ཁ་ན། ། སྤང་གཡང་དཀར་ལུག་གི་མཐའ་འབྲས་དེ། །
དུས་མཐའ་མ་གླིང་ལ་འཁོར་ལེ་དང༌། ། སྒོས་ཁ་ཕོ་ཁྱོད་ལ་ད་ལྟ་ཡོང་། ། གླུ་གོ་
143



ན་རྣ་བའི་ཡིད་ལ་ཞོག ། གླུ་མ་གོ་ཟེར་ན་འགྲེལ་བ་མེད། །འང་
ཅེས་གླུ་ མཇུག་རྫོགས་ པ་ དང༌ མཉམ་དུ་ སོ་ ཞོ་བསྡམས་ནས་རལ་ སྐོར་
གསུམ་གཡུགས་ཀྱང༌། རྡོ་རྗེའི་བྲག་ལ་སྲན་རིལ་འཕངས་པ་བཞིན་ནུས་པ་ཅི་
ཡང་མ་ཐོན། དེར་འབྲུ་དགའ་བདེ་ཆོས་སྐྱོང་བེར་ནག་ཐུགས་རབ་ཏུ་ཁྲོས་ནས།
མགོན་པོ་བེང་གི་ཕྱག་མཚན་གནམ་ལྕགས་རྩེ་གསུམ་སྐེད་པའི་ངོས་ནས་བླངས།
ཆོས་སྐྱོང་ཡིད་ལ་བསྒོམ་ནས་ལན་གཅིག་སྣུན་པའི་དུས་བདུད་རྟ་མི་ཟན་འཚུབ་
ཤེས་ཀྱི་དཔྲལ་བའི་གཞུང་མདོར་ཕོག་ནས་ཐང་ལ་འགྱེལ། ཁོ་ཡང་རྟ་ཐོག་ནས་
ལྷུང་ཏེ་འཆི་ལམ་ལས་གསོན་ལམ་མེད་པའི་སྐབས་དེར་འདྲེ་ལུང་ནམ་མཁའི་
སྐོར་འཁྱིལ་ཞིག་འཚུབ་བྱུང་བའི་ཀློང་རོལ་ནས། སྲིན་མོ་སྲི་བ་མིག་དགུས་རང་
གཟུགས་དངོས་བསྟན་ནས་དགའ་བདེའི་ངོ་གདོང་བླངས། དུག་གི་རྐྱལ་པ་ཕུ་
འདེབས་ལན་གསུམ་བརྡབ་ པའི་དུས། འབྲུ་དགའ་བདེ་ཆོས་སྐྱོང་བེར་ནག་
ཁོང་མགོན་པོ་བེང་གི་སྤྲུལ་པ་དངོས་ཡིན་པས་མ་ཚད། དེ་ཉིན་བསྟན་པའི་
དམ་ཚིག་ལ་ གནས་ པའི་ ཆོས་ སྐྱོང་སྲུང་མའི་ཚོགས་རྣམས་བུ་ཡུག་འཚུབ་པ་
བཞིན་གྲོགས་ སུ་བྱོན་ན་ ཡང་། དུག་ ངར་ཤིན་ ཏུ་ ཆེ་ བས་ ཐམས་ ཅད་དབུ་
འཁོར་ནས་རང་འཚོ་མ་ཟིན། མ་སེང་གདོང་མའི་སྤྲུལ་པ་བྱང་ཨ་སྟག་ཀླུ་མོ་
དུག་ཡུལ་དུ་འཚར་ལོངས་བྱུང་བ་ཞིག་ཡིན་མོད། རྟ་ཁ་གཅུས་ཏེ་རླུང་ལྟར་
བྲོས་མྱུར་བས་སྲོག་མགོ་ཐོན་པ་ལས་གདོང་མི་ཆགས། དེར་གླིང་དཀར་དཔོན་
དམག་རྣམས་ཀྱིས་མོའི་མཐའ་བསྐོར་ནས་སྲོག་བསྡོས་ཀྱིས་ མདའ་ཆར་ཕབ་
རྒྱོབས་གསོད་ཀྱི་འུར་སྒྲས་གནམ་ས་བཀངས་ཏེ་རྐྱལ་པ་བརྡབ་པའི་གོ་སྐབས་རྩ་
བ་ནས་མ་སྤྲད། མོས་རྐྱལ་པ་མཆན་འོག་ཏུ་བཅུགས་ནས་རྒྱང་ཙམ་བྲོས། དེ་
ནས་རི་འབུར་ཞིག་གི་གནས་ནས་རྐྱལ་པ་བརྡབ་གཤོམ་བྱེད་པའི་སྐབས་དེར་ལྷོ་
དུང་སྐྱོང་སྟག་ལྷ་ཁྲི་དཀར་གྱིས་རྟ་འདོ་བ་དུང་བྱ་སྣ་ཁྲའི་གོང་དུ་བུད། བྱ་རྒོད་
ཤ་ལ་རྔམས་འདྲ་སྐྱ་ལྷང་ངེར་སྲིན་མོའི་ཉེ་འགྲམ་དུ་བཅར། གཏམ་དང་བླའོ་
ཅི་ཡང་མེད་པར་མདའ་གཉིས་མཐུད་ནས་སྤྲིངས་པའི་མདའ་རྩེ་ལ། ལྷོ་མོན་གྱི་
144



བཞིན་དུག་དང་འགྱུར་དུག་མཐོང་དུག་དང་རེག་དུག་བཅས་བྱུགས་ཡོད་
པས། སྲོག་སྐྱོན་མ་བྱུང་རུང་མགོ་ཡུ་དམར་འཁྱིལ་འཁྱིལ་འཁོར་བཞིན་དཔའ་
ཆོག་ནས་རང་སྒར་དུ་སོང་། གླིང་དཀར་དཔའ་རྟུལ་ཐམས་ཅད་སྲིན་མོའི་མཐུ་
རྩལ་ལ་ཧ་ལས་ཤིང་ཡིད་སྨོན་ནས། འདྲེ་མོ་འདྲེ་རླུང་ལ་སྤྲུལ་མི་དེ་འདྲ་ཐུག་རྒྱུ་
གདའ། དེ་རིང་དུང་སྐྱོང་གིས་མདའ་རྟགས་མ་བཞག་ན། ངེད་ལ་ཆག་སྒོ།
ཆེན་པོ། ཡོང་ལེ་ ཡོད་ཟེར་ ནས་ རང༌ རང་ གི་ ལས་ གུར་ དུ་ ཕྱག་ ཕེབས་ པར་
གདའོ། ། ། །
དེ་ ཉི་མ་དེ་ ཡི་ ཕྱི་ཉིན་གླིང་དཀར་ལྷ་སྲས་ལྔས་ རྒྱལ་པོའི་སྐུ་ མདུན་ནས།
སྲུང་བ་རྡོ་རྗེའི་གོ་ཁྲབ་དང་མ་གྲུབ་རྒྱལ་མོའི་ཚེ་མདུད། སངས་རྒྱས་སྟོང་གི་
དབུ་ལོ་དང་བཅས་པ་རྣམས་གསོལ་རས་ཞུས། དེ་ནས་རང་རང་གི་རྟ་ཐོག་ཏུ་
བུད། དང་པོ་ཤར་སྒོར་འབུམ་ཐུབ་ཀྱི་དམག་ཁྲོད་དུ་མཆོངས་ནས་དམག་འཕྲུ་
ནག་ཅན་བརྒྱ་སྐོར་ཙམ་གཡས་བསྒྲལ་གཡོན་བསྒྲལ་བཏང་། གཉིས་པ་ནུབ་
སྒར་དུ་མཆོངས་ནས་དམག་འཕྲུ་ སྔོན་ ཅན་ ལྔ་བཅུ་ སྐོར་བསད་ རྨས་ གཏོང་
བཞིན་ཡོད་པའི་སྐབས་དེར་ཐང་ནག་བུ་ཡི་འབྲུག་གྲགས་ཟེར་ལེ་བས། རྟ་འདོ།
བ་སྨུག་པོའི་གོང་དུ་བུད་དེ། འཇང་དབུ་སྐྲ་ལེགས་པའི་གདོང་བླངས་ནས་གླུ་
འདི་ཕུལ་ལོ།། དབོ་ 11) མཚོ་དང་ང ང ་བ་ས :
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་སྤྲིན་གྱི་གཞལ་ཡས་ནས། ། ལྷ་དགའ་རབ་དབང་ཕྱུག་སྲུང་
འཁོར་རྣམས། ། དུས་དེ་རིང་གླིང་ཁྲག་མཆོད་ལ་ཕེབས། ། ས་འདི་དང་ས་ངོ་
མ་ཤེས་ན། །ས་འདི་ལ་གཡུ་ཐང་མེ་ཏོག་ཟེར། ། ལམ་སྐྱ་མོའི་གཡས་གཡོན་
གཡུ་ལོ་རྒྱས། ། གཡུ་སྔོན་མོའི་ལོ་མར་མེ་ཏོག་འཁྲུངས། ། གཡུ་མེ་ཏོག་གཉིས་
དེ་མཛེས་སྡེབ་རེད། ། ཕོ་ང་འདྲ་ང་ངོ་མ་ཤེས་ན། ། དམག་འབུམ་ཚོ་གཅིག་གི་
འགོ་འཛིན་ཡིན། ། ཕོ་ང་ལ་ཐང་ནག་འབྲུག་གྲགས་ཟེར། ? ། ཆུང་ཨ་མའི་ཁོག་
145



ནས་རྩལ་དྲུག་རྒྱས། ། ཁྱུང་སྒོ་ངའི་ནང་ནས་གཤོག་དྲུག་རྒྱས། ། དཔོན་ཀ་ར་
རྒྱལ་པོའི་ནང་བློན་ཡིན། ། བློན་ཟི་ར་འབུམ་པའི་དཔུང་ཡ་ཡིན། ། དགྲ་ཤ་པ་
གླིང་རུའི་གཏན་དགྲ་ཡིན། ། དཔེ་མེ་སྤུ་བཞིན་དུ་མཐུན་ལེ་མེད། ། དོན་དེ་ཚོ་
ཨེ་གོ་ཕ་ཡི་བུ། ། ཁྱོད་མི་དམར་རྟ་དམར་དམར་ལེབ་ཅན། ། དམར་ཆེམ་མེ་
དགུ་ཡིས་བསྐོར་ལེའི་བུས། ། ཁ་མ་ཐུག་གོང་ནས་སྣ་ཐུག་བྱས། ། གཏམ་ཚིག་
གསུམ་གོང་ནས་ གྲི་འགོ་འཕུར། ། ཁྱི་ཇག་པ་བཞིན་དུ་ རྒྱབ་ནས་ རྒོལ། །
དམག་བུ་ རྟ་ ཆག་ ཉིལ་ གཏོང་ ལེ་ལ། ། ཕོ་ དཔའ་ བོའི་ དཔའ་ རྟགས་ ཅི་ལ་
ཟེར། །ད་དེ་ལ་སྡར་མའི་འཇབ་བརྡུང་ཟེར། ། གླིང་དཔའ་རྟུལ་ན་རྒས་རྩལ་
དྲུག་ཉམས། ། ངེད་དཔའ་ཆེན་ཡ་བོ་མི་ནུས་དུས། ། ཁྱོད་འོ་འཐུང་གཅེས་
ཕྲུག་དམག་ལ་མངགས། ། ང་འབྲུག་གྲགས་ གདོང་ལེན་བྱུང་ལེ་དེ། །ལུས་
ལང་ཚོ་རྒྱས་པའི་ཟུངས་ཁྲག་དེ། ། ལམ་སྐྱ་མོའི་ངོས་ལ་གཏོར་འདོད་རེད། །
མགོ་དར་འཕྲུ་ཨ་ཕོའི་ལག་ཏུ་བཞག ། ཤ་རུས་པ་བྱ་ཁྱི་གཉིས་ལ་སྦྱིན། ། རྗེ་
ཆོས་རྒྱལ་གཤིན་རྗེ་མཇལ་འདོད་རེད། ། ཁྱོད་སྲས་ལྔའི་མགོ་འཕྲུ་ཤོར་དང་
རྟིང༌། ། གནམ་ངན་པའི་མཁའ་ནས་སྤྲིན་ནག་འཚུབ། ། གསེར་ཉི་མའི་འོད་
མདངས་སྤྲིན་པས་བཀབ། ། གླིང་དཀར་པོ་ཕོ་ཟད་མོ་ལ་ཐུག ། ཁ་ སོ་ཟད།
སྙིང་གི་ཤ་ལ་ཐུག ། ཤར་འུ་ཟི་འདྲེན་འདོན་ཕར་ལ་ཞོག ། གཡང་ཇ་གཏེར་
འབེབས་རྒྱུ་ཚུར་ལ་ཞོག ། གླིང་རིང་གཞིས་མི་ཟིན་རྩ་བ་སྟོང་། ། ཤིས་ཉི་མ་མི་
མཐོང་ཐག་ཆོད་རེད། ། དེ་ཡིན་ན་བུ་ཆུང་ངོ་མཚར་ཅན། །ལག་དར་དཀར་
འཕྱར་ནས་པུས་མོ་བཙུགས། ། མགོ་དར་འཕྲུ་ཕབ་ནས་དགའ་ཞིང་འཛུམ། །
ཕོ་ང་ ལ་ མགོ་ འདྲེན་སྐྱབས་ ཞུ་གྱིས། ། སྲོག་ དམར་ པོ་མི་ ལེན་ དབང་ཕྱུག་
དཔང་། ། ངེད་བུ་བསད་ཉེས་པ་དག་ལེ་བྱེད། ། ཕྱིས་གཅིག་སེམས་ཕོར་རུ་
མཉམ་འཛུགས་དང་། ། སྡང་དགྲ་གདོང་མདུང་མོ་མཉམ་ཟིང་བྱེད། ། དེ་མ་
བྱས་ཉི་མ་རྩ་གཅིག་ལ། ། གཞུ་མཆོག་དཀར་སྟེང་ལ་མདའ་མོ་བཞག ། ངེད་
བུ་བསད་དམག་གི་དགྲ་ཤ་དེ། ། དུས་དེ་རིང་མི་ལེན་འདུག་ཐབས་མེད། །
146



སྲོག་ཆད་ཁའི་ཞུ་འབུལ་ཕྱི་ལེ་རེད།། གླུ་གོ་ན་རྣ་བའི་ཡིད་ལ་ཞོག ། གླུ་མ་གོ་
ཟེར་ན་སྐྱར་ལེན་མེད། །
ཅེས་གླུ་མཇུག་རྫོགས་པ་དང་མགོ་འདོགས་ཀྱི་རེ་བས་ཅི་ཟེར་གཏམ་ལན་
སྒུག་ནས་བསྡད་པ་ན། གླིང་དཀར་དཔའ་སྲས་ལྔས་འཇིགས་པའི་ཉམས་སྣང་
ཏིལ་འབྲུ་ཙམ་མེད་པར། དེ་ལས་ལྡོག་ཏེ་རྫིག་ཉམས་སྔར་ལས་ཆེ་བ་བསྟན་པ་
རིག་དུས། ཁོས་ཡར་ གཉེར་ བཅོ་ བརྒྱད་ ཡར་ལ་ གཉེར། མར་ གཉེར་ བཅོ།
བརྒྱུད་མར་ལ་གཉེར། ཞི་བ་རབ་ཁྲོས་ཀྱི་སྒོ་ནས་སྲས་རེར་མདའ་རེ་འཕངས་
ཀྱང་། སྲུང་བ་རྡོ་རྗེའི་གོ་ཁྲབ་བཙན་པས་གནོད་མ་འཁྲུག དེར་འཇང་སྲས་
དབུ་སྐྲ་ལེགས་པས་རལ་གྲི་ཤུབས་ནས་འཐེན་ཏེ་གླུ་ཐུང་ཐུང་འདི་བླངས་པར་
གདའོ། ། | ཀ
མཚོ
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། ལྷ་བླ་མ་རྣམས་ཀྱིས་གླུ་འགོ་འཚོས། །
མ་མཁའ་འགྲོ་རྣམས་ཀྱིས་གླུ་སྐྱེད་འཚོས། ། དཀར་ཆོས་སྲུང་རྣམས་ཀྱིས་ གླུ་
མདའ་འཚོས། ། ཡིད་བསམ་ལེ་གྲུབ་པའི་དངོས་གྲུབ་སྩོལ། ། ལྷ་དེ་འདྲ་ཡབ་
ལ་འབོད་ལེ་མེད།། ས་འདི་དང་ས་ངོ་མ་ཤེས་ན། །ས་འདི་ལ་གཡུ་ཐང་མེ་
ཏོག་ཟེར། ། བདུད་སྲིན་པོའི་སྲོག་དམར་གཅོད་ས་རེད། །གླིང་ལྷ་སྲས་མེ་
ཏོག་བཞད་ས་རེད།། དེ་ཡིན་ལེ་མིན་ལེ་ཐང་ལ་ལྟོས། ། གཡུ་ཐང་ཆེན་བདུད་
རོས་ཁེངས་ནས་གདའ། ། གླིང་དཔའ་སྲས་མེ་ཏོག་བཞད་འདྲ་རེད། ། རྒྱབ་
རོ་བདག་ཡོད་ན་རྩིས་ལེན་གྱིས། ། མདུན་ཁས་ལེན་གདའ་ན་ཐོན་ནས་ཤོག
། ཕོ་ང་འདྲ་ང་ངོ་མ་ཤེས་ན། ། གླིང་ལྷ་སྡེ་དཀར་པོའི་རྒྱལ་ས་ནས། ། ཕོ་ང་ལ་
འཇང་སྲས་དབུ་སྐྲ་ཟེར། ། གོང་ལྷ་ཕྲུག་བརྒྱ་བཅུའི་ཡ་གྱལ་ལ། ། གླིང་གེ་སར་
རྒྱལ་པོའི་ཆོས་བློན་ཡིན། ། དགྲ་མ་ཐུབ་ཆམ་ལ་འབེབས་མི་ཡིན། ། འགྲོ་
རིགས་དྲུག་འདམ་ནས་འདྲེན་མི་ཡིན། ། ཁྱོད་འབྲུག་གྲགས་རྒྱང་གཡེར་སྐད་
པོ་ཅན།། འགྲམ་ཉེ་བཅར་མདའ་མོ་རྒྱང་འཕེན་བ། ། མདའ་སྐྱེན་ཤུགས་
147



མེད་ལེ་བྱིས་རྩེད་བ། ། གཏམ་འུར་སྒྲ་ཆེ་ལེ་འབྲུག་སྒྲ་བ། །དོན་ལག་ལེན་མེད་
ལེའི་ཕོ་ཐ་ལ། ། ང་ལྷ་སྲས་མགོ་འདོགས་དགྲ་ལ་སྒྱུར། ། ལུས་པུས་བཙུགས་ཞུ་
འཐེན་ཨ་བ་རེད། ། གཏམ་ཁ་ཕོས་ནམ་འཕང་ཆོད་ལེ་མིན། །ཁྱོད་བདུད་
སྲིན་སྡེབ་མའི་ཁྱི་སྤྱང་གིས། ། ངེད་སྟག་གཟིག་ཁ་སྤྲོད་ལྷ་དམག་ལ། ། སྟོབས་
དཔའ་རྩལ་འགྲན་འདོད་སྨྱོ་ལེ་རེད། ། ང་དམར་ཡག་སྟག་གི་ཁ་རྩ་ལ། ། ཁྱོད་
ཝ་རྒན་ གྲྭ་ མས་ འགྲན་ འདོད་ དེ། ། ལུས་ གྲ་ འཛུམ་ པགས་ པ་ སྐྱེལ་ འདོད་
རེད། ། སྤྲིན་ལང་ལོང་འཚུབ་མོའི་དཀྱིལ་འཁོར་ནས། ། དམའ་ས་གཞིའི་ལྗང་
ཆུང་སྐྱེ་ཡག་དེ། ། སད་སེར་བས་བརྡུང་ཀྱང་ལངས་རྒྱུ་ཡོད། ། ཁྱོད་བདུད་
དང་སྲིན་པོའི་ལས་དམག་དེ། ། ངེད་གླིང་པས་ཡུ་མེད་བཅོས་དང་ཚུན། །
མཐའ་རྩ་བ་སྟོང་ནས་ལངས་རྒྱུ་མེད། ། འབུ་གྲོག་མ་ཁ་གྲངས་མང་ཡང་དེ། །
རྐང་རྡོག་པའི་འོག་ལ་གནོན་པས་ན། ། སྐེད་ཉག་མ་ཆད་ནས་འཆི་རྒྱུ་རེད། །
ང་འཇང་སྲས་ མགོ་འཕྲུ་ལེན་པ་ལ། ། ལྷ་བརྒྱ་སྦྱིན་འདྲ་ལེའི་སྟོབས་ཤུགས་
དགོས། ། དེ་མེད་ན་མགོ་འཕྲུ་ལེན་ཐབས་མེད། ། གླིང་དཀར་པོའི་བསྟན་པ་
སྣུབ་པ་ལ། ། སྟོབས་འཛམ་གླིང་རུབ་པའི་དཔུང་ཆེན་དགོས། ། དེ་མེད་ན་
གླིང་དཀར་སྣུབ་ཐབས་མེད། ། གླིང་ཤུལ་མེད་རེ་བ་སྟོང་པ་རེད། ། ཁྱོད་རང་
ལུས་འདོམ་གང་གྲུ་བཞི་དེ། ། ཕོ་ཡིན་ན་ཨེ་ཁེབས་མི་ཁེབས་ལྟོས། ། ཝ་སྔར་མ་
ཡིན་ན་བྲོས་ལེ་དགའ། ། སྲོག་རིན་ཆེན་མ་བཅད་ཐར་གཏོང་བྱེད། ། ལས་ཅི་
དགའ་བསམ་བློ་རང་གི་ཐོང་། ། ང་འཇང་སྲས་སྲོག་ལ་ཐུག་ན་ཡང་། ། ལག་
སོར་གང་ཕན་ལ་བྲོས་ལེ་མིན། ། དེ་མི་བྲོས་རྩ་བ་བཤད་པས་ན། ། གླིང་རྒྱལ་
བློན་འདུ་ར་འཚོགས་ས་ལ། ། རྗེ་གེ་སར་མདུན་ལ་ང་འགྲོ་ཞུས། ། ཕོ་དཔའ་
བོའི་ཁྲོད་ནས་དང་བླངས་ཐོན། ། སྨན་མ་སྲུའི་ཕྱག་ནས་ཇ་ཆང་བཏུངས། །
ཁྱོད་འབྲུག་གྲགས་སྒར་སར་མཆོངས་ལེ་ཡིན། ། འཆི་ཤི་གསོན་ཅི་ཡོང་བཅད་
ནས་འོང༌། ། ལས་བཟང་ངན་གང་བྱུང་འགྱོད་པ་མེད། ། མདའ་རྒྱང་ནས་
འཕེན་པ་སྣར་མ་ཟེར། ། གྲི་ཉེ་ནས་གཡུག་ན་དཔའ་བོ་ཟེར། ། མཚོན་ངར་
148



ཆེན་གནམ་ལྕགས་ཐོག་འབེབས་འདི། ། དུས་དེ་རིང་ཤ་པ་ཁྱོད་ལ་ཡོད། །
སྒོམ་ཤེས་ན་བླ་མ་བཟང་པོ་སྒོམས། ། སྒོམ་མ་ཤེས་མ་ཎི་འབྲུ་དྲུག་དྲོངས། །
ནང་རྣམ་ཤེས་མར་མེ་དག་ཞིང་འཕོ། ། ཁྱོད་ནག་པའི་ཡིད་ལ་དེ་ལྟར་ཞོག །
ཅེས་གླུ་མཇུག་རྫོགས་ པ་དང་། རྟ་ཕོ་མེ་རི་འཚུབ་ཤེས་ལྕག་གིས་སྐུལ་
ནས་ཁོའི་ཉེ་འགྲམ་དུ་བཅར། རལ་ གྱི་ གཡུགས་ སྐོར་བཅུ་ གྲངས་ བྱས་ པའི་
མཐའ་མར། འཇང་སྲས་ཀྱི་རལ་གྲི་དེ་ཁོའི་དཔུང་པ་གཡས་པའི་མཆན་འོག་ཏུ་
ཕོག་ནས་ཐང་ལ་ལྷུང་། མགོ་འཕྲུ་ཁྲག་དམར་འཛར་འཛར་ངང་རྟ་ཐོག་ཏུ་
འགེལ་བའི་སྐབས་དེར། བདུད་བློན་ཟི་ར་འབུམ་ཐུབ་དང་སྟོང་སྡེ་ངོ་དམར།
འདྲེ་རྒོད་དཔུང་རིང་གསུམ་གཅིག་མཇུག་གཉིས་མཐུད་ངང་འབྲུག་གྲགས་ཀྱི་
དཔུང་སྣོན་དུ་བྱུང་། ཟི་ར་འབུམ་ཐུབ་དང་སྣང་སྲས་གཡུ་སྟག་གཉིས་གླུ་ལན་
སྐོར་ལོང་མེད་པར་རལ་ཁ་འགྲན། སྣང་སྲས་ཀྱི་རལ་གྲི་དེ་ཇོ་བོ་ལྕགས་ནག་
དམར་པོའི་བླ་གྲི། གྲུ་གུ་ཐོག་རྒོད་བསད་པའི་ཤ་གྲི་ཡིན་ལེ་དེ་ཁོའི་སྐེ་མཚམས་
སུ་གཡུགས་པའི་དུས། སྐེ་གཡོས་པའི་སྐེ་ཚིགས་ལྕགས་ལས་གྲུབ་པ་མི་ཆེན་གྱི་
རྐང་ངར་ཙམ་དང༌། སྐེ་གཡོན་མའི་སྐེ་ཚིགས་ཟངས་ལས་གྲུབ་པ་མི་རྒོད་ཀྱི་
ལག་ངར་ཙམ་པས་མ་བརྟན་པར། མགོ་ཧྲིལ་ལེར་ཆད་ནས་ ས་ཐོག་ཏུ་ལྷུང༌།
ཡིན་ནའང་ཁོས་གློ་སྙིང་མཆིན་གསུམ་སྔར་བཞིན་འགུལ་ནས་མགོ་མེད་ཀྱི་ལག་
པས་མུ་མཐུད་རལ་གྲི་གཡུགས་པའི་སྐབས། གླིང་སྲས་ལྔས་མདུང་རུབ་དང་
མདའ་རུབ་འབུད་ནས་སྙིང་དམར་ཚལ་བ་བརྒྱར་བཏང་ནས་མགོ་འཕྲུ་བླངས་
པ་དང་མཆན་ཁེབས་གཉིས་ཝ་མོ་ཤ་ཁྱིར་འཇིགས་པ་ལྟར་མཐོང་མེད་དུ་བྲོས།
དམག་དམངས་རྣམས་ཀྱིས་མགོ་བཏགས་ཞུས་པ་དང་ཤར་སྒར་ཚེགས་མེད་དུ་
བླངས་ཏེ་དགའ་འབོད་རྒྱ་ཆེན་བྱས་པར་གདའོ། །
།
149



1 ཡོན་:
1:22 བོ།
བ 1:|:ཀྱི
ཚཚོ
མ ་ཀ་
217 1:/ན་མ་ལའི། །
།- ལེའུ་བཅུ་པ། ལ
#
1 2
དུང་སྐྱོང་སྟག་ལྷས་རལ་གྲི་གཡུགས།། |
བདུད་བློན་མགོ་བཞིའི་གཡས་མགོ་བཅད། །
སྟག་སྲས་ནོར་བུ་གཡུལ་རྒྱལ་གྱིས།།
དོམ་ནག་རྩེ་དགུ་ཁྲག་ལ་སྦྱར། །
། 1
།
| 12
༡༡ ན་ ་
བདུད་བློན་ཟི་ར་འབུམ་ཐུབ་དང་བདུད་བློན་འབྲུག་ གྲགས་ ཟེར་བའི་
གཡེར་ཆེན་དཔའ་བོ་གཉིས། གླིང་དཀར་ལྷ་སྲས་ལྔས་འཆི་ལམ་དུ་བརྫངས་པ་
དང་། ཤར་སྒར་གླིང་པས་བླངས་པའི་གཏམ་ངན་དེ་བདུད་རྒྱལ་ཀ་ར་དབང་
ཕྱུག་དང་། སྡིག་བློན་མཆེ་བ་མགོ་བཞིའི་རྣ་ལམ་དུ་ལྷུང་པའི་རྗེས། འདུག་
པའི་གནས་དང་བྲལ་ནས་རང་རང་གི་རྟ་ ཐོག་ ཏུ་བུད། སྣ་བུག་ནས་དུ་བ་
འཐུལ། ཁ་ནང་ནས་མེ་ལྕེ་འབར། གླིང་དཀར་སྲས་ཆུང་རྣམས་ཀྱི་ཐད་དུ་
ཐོལ་གྱིས་བྱུང་། སྣང་སྲས་གཡུ་ སྟག་དང་དུག་སྦྲུལ་མཆེ་བ་མགོ་བཞི་གདོང་
ཐུག་བྱུང་མ་ཐག དུག་སྦྲུལ་མཆེ་བ་མགོ་བཞིས་དུག་གཞུ་མེ་ལྕེ་འབར་བའི་སྟེང་
དུ། དུག་མདའ་ཤ་ཟན་མ་བཞག་ནས་གླུ་འདི་བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་མཁའ་དབྱིངས་ཀྱི་ཕོ་བྲང་ནས། ། འཇའ་འོད་གུར་ཕུབ་པའི་གཞལ་
ཡས་ནས། ། ལྷ་དགའ་རབ་དབང་གི་རྒྱལ་པོ་མཁྱེན། ། དམའ་རྒྱ་མཚོ་འཁྱིལ་
བའི་དཀྱིལ་འཁོར་ནས། ། མཁར་ཆུ་སྤྲིན་འཁྲིགས་པའི་ཕོ་བྲང་ནས། །གླུ་
1:|: 150



གདོལ་བ་དུག་གི་རྒྱལ་པོ་མཁྱེན། ། དུས་དེ་རིང་མགོ་བཞིའི་གྲོགས་ལ་བྱོན། །
གླིང་གཅེས་ཕྲུག་སྲོག་དམར་ལེན་རོགས་མཛོད། ། ལྷ་དེ་འདྲ་ཡན་ལ་འབོད་ལེ་
མེད། ། ས་འདི་དང་ས་ངོ་མ་ཤེས་ན། །ས་འདི་ལ་གཡུ་ཐང་མེ་ཏོག་ཟེར། །
ཕོ་ང་འདྲ་ང་ངོ་མ་ཤེས་ན། ། མཐའི་མུན་གླིང་བཞི་ཡི་ཚུར་མཐའ་ནས། ། མཚོ་
དུག་མཚོ་ནག་པོའི་ཕར་མཐའ་ནས། ། ཕོ་ང་ལ་དུག་སྦྲུལ་མགོ་བཞི་ཟེར། ། མི་
གཅིག་ལ་མགོ་བཞི་འཛོམས་ལེ་འདི། ། ལྷོ་འཛམ་བུ་གླིང་ལ་མི་སྲིད་དེ། ། ད་དེ་
ལ་ཡ་མཚན་བྱེད་རྒྱུ་མེད། ། བྷ་ཀ་ལ་འཕྲུལ་གྱི་རྒྱལ་ས་ལ། ། ལྷོ་བདུད་ཆེན་
སྲིན་པོ་མགོ་དགུ་ཡོད། ། དེ་ཡོད་ལེ་ཀུན་གྱིས་ཤེས་ལེ་རེད། ། ཀླུ་གདོལ་བ་ནག་
པོའི་གདུང་རྒྱུད་ལ། ། མགོ་བཞི་དགུ་མི་ཚད་མགོ་བཅུ་ཡོད། ། དེ་སྡུག་ལེ་མ་
རེད་ཡག་ལེ་རེད། ། ཀླུ་མགོ་མོ་བཞི་ཡིས་གླིང་བཞི་འདུས། ། དཔའ་རྟགས་མ་
ཕྱོགས་བཅུར་ གྲགས་ པའི་རྟགས། ། བཀྲ་ ཤིས་ བརྒྱད་ ཀླུ་ ལ་ འཛོམས་ པའི་
རྟགས། ། དེ་ཨེ་ཤེས་ཨེ་གོ་ཕ་ཡི་བུ། ། དུས་དེ་རིང་ཉི་མའི་གདོང་གང་ལ། །
སྐུ་གླིང་དཀར་དཔུང་གི་ནང་རྒྱུད་ནས། ། ཁྱོད་ཁྱི་གུ་ཁྱུ་བསྒྲིགས་ང་དཔུང་
མཆོངས། ། ངེད་བུ་རྟ་གྲངས་མེད་ཤི་རྨས་བཅོས། ། དམག་འབུམ་ཚོ་དགུ་ཡི་
བདག་པོ་དེ། ། ཕོ་རྒོད་པོ་ཟི་ར་འབུམ་ཐུབ་ལ། ། མདའ་གྲི་མདུང་གསུམ་གྱི་
ཆར་ཆེན་ཕབ། ། ཕོ་དེ་ཡང་མ་དབང་མཚོན་ལ་སྦྱར། ། རྒྱ་ གལ་སྲིད་ཟི་ར་
འབུམ་ཐུབ་ཁོང་། ། གནམ་འཕུར་གྲུ་རྫ་ལ་མ་བརྡབས་ན། ། སྲོག་ཆེ་བརྒྱ་སྨྲ་
ཡིས་མ་བཅད་ན། ། ཁྱོད་ཁྱི་རུབ་ཐུབ་ལེ་ཕར་ལ་ཞོག །གླིང་རྒྱལ་དམག་རུབ་
ཀྱང་ཐུབ་ལེ་མིན། ། ངེད་ཤར་སྒར་དུམ་དམག་སྒར་ཆུང་དེ། ། སྒར་ཤུལ་མེད་
རྩ་སྟོང་མི་ཚད་ལེ། ། ད་ད་དུང་རྫིག་རྫིག་རྔམས་རྔམས་བྱེད། ། མི་འདོད་
རྔམས་ཆེ་ན་རྒྱུ་འབྲས་འཁོར། ། རྟ་རྒྱུག་ཡུན་རིང་ན་ཉ་ཡུ་ལུག་ ། ལས་ཆག་སྒོ་
རང་གིས་ཉོ་རབས་ཡོད། ། གནའ་སྔ་མོའི་དཔེ་ལ་ཨེ་འདྲ་གདའ། །མཐོ་ལ་
ཁའི་སྤྱང་ཐོང་སྔོན་མོ་དེས། ། ཕུ་ལུང་བཤེར་མདའ་བཤེར་ལུག་ལ་རྔམས། །
ལུག་མ་བུ་བརྒྱ་སྐོར་བཟོས་པའི་མཐའ། ། འབུ་དཀར་ནག་མང་པོས་ཁོག་པ་
15



གང་། ། ལ་ལུང་དགུ་བཅད་པའི་བྱང་ས་ལ། ། རྔ་སྤུ་བྱི་རྨར་འགྱུར་ཤི་ལེ་
ཟེར། །ཆར་རླུང་སྨུག་འཁྲིགས་པའི་ནང་རྒྱུད་ནས། ། དགུང་གཡུ་འབྲུག་སྔོན་
པོ་འུར་སྒྲ་ཅན། ། དུས་མཐའ་མ་རྒྱ་མཚོའི་ནང་དུ་ལྷུང་། ། གཡུ་འབྲུག་ཁོག་
སྲིན་འབུས་ གང་ལེའི་དུས། ། དགུང་སྤྲིན་འཁོར་འཚུབ་མོའི་འུར་སྒྲ་དེ། །
དམའ་རྒྱ་མཚོའི་མཐིལ་ལ་མི་སྣང་ཟེར། ། དེ་ལས་ངན་རང་ལ་འཁོར་རྟགས་
རེད། ། གླིང་གེ་སར་ཟེར་བའི་ཁྱི་རྒན་ ཁོས། ། ལྷོ་འཛམ་བུ་གླིང་གི་ ཁ་ ལོ་
སྒྱུར། ། མཐའི་རྒྱལ་ཁག་བཅུ་སྐོར་དབང་དུ་འདུས། ། ཁོ་ཡན་ཆོད་དཔའ་བོ།
མེད་བསམ་གྱིས། ། དུས་ད་ཆ་འུ་ཟིར་དཔུང་ཆེན་བཏེགས། ། ངེད་དུ་རུའི་
གདུང་རྒྱུད་ཤུལ་མེད་བཅོས། ། ཇ་འུ་ཟིའི་རྒྱལ་ཁབ་ཁ་ལོ་སྒྱུར། ། གཡང་ཇེ་
གཏེར་གླིང་ལ་འབེབས་བསམ་དེ། ། ཡིད་བསམ་ལེ་བཞིན་དུ་གྲུབ་ལེ་མིན། །
དཔེ་དོན་ཆེན་ བཤད་ན་ཨེ་འདྲ་རེད། ། རྒྱ་ གོང་ མའི་ ཁྲིམས་ རྩར་ མ་ ཐུག་
བར། ། དཔོན་རེ་རེའི་རྒྱབ་ལ་རེ་རེ་ཡོད། ། བཙན་ཁྲིམས་ཁ་ཚ་བ་མེ་ལྕེ་ལ། །
ཁྲིམས་གཞུང་ཆེན་སྔོན་མོ་ཆུ་ལས་རིང་། ། ཆབ་སྔོན་མོ་སྐམ་ལ་མ་ཐུག་བར། །
ལུང་རེ་རེའི་ཕུ་ནས་ཆུ་རེ་ཡོད། ། མཐའ་རི་བོའི་རི་རྩེར་མ་ཐུག་བར། ། རི་རེ་
རེའི་རྒྱབ་ལ་རི་རེ་ཡོད། ། རྒྱུད་མི་རྩའི་མི་རྩར་མ་ཐུག་བར། ། མི་རེ་རེའི་རྒྱབ་
ལ་རེ་རེ་ཡོད། ། དོག་བདེ་མོའི་དབང་ཤུགས་འགྲོ་ས་མེད། ། མི་ག ཅིག་ཤིའི་
རྒྱབ་ལ་བཅུ་ལངས་ཡོད། ། མི་བརྒྱ་ཤིའི་རྒྱབ་ལ་སྟོང་ལངས་ཡོད། ། ཁོ་གེ་སར་
བསམ་དོན་གྲུབ་ས་མེད། ། ང་ཕོ་ཆེན་ཤ་བོའི་རུ་ཐུར་མདུན། ། ཁྱོད་དགོ་བའི་
དགོ་རུ་ངོམ་ས་མེད། ། ང་བེར་སྨུག་འབྲོང་གི་རུ་རྩ་ལ། ། ཁྱོད་གླང་ཟལ་རུ་
གུག་འགྲན་ས་མེད། ། ། ང་བྱ་ཆེན་ཁྱུང་གི་གཤོག་རྩལ་ལ། ། ཁྱོད་འདྲེ་བྱའི་
གཤོག་སྒྲོ་བརྡེབ་ས་མེད། ། ཡང་དག་པ་དོན་གྱི་འཇོག་སོ་ལ། ། ཤ་ལན་པོ་མ་
ལེན་འདུག་ལ་མེད། ། ཁྱོད་གླིང་ཕྲུག་ཁྱུ་བྲལ་ལྔ་པོ་དེ། ། མདའ་རེ་རེའི་རྩེ་ལ་
རེ་རེ་སྒྲོན། ། དཔོན་ཆོས་རྒྱལ་མཇལ་ཁར་མ་བརྫངས་ན། ། ང་དུག་སྦྲུལ་མིན་
པའི་རྟགས་ལ་ཞོག ། གླུ་གོ་ན་རྣ་བའི་ཡིད་ལ་ཞོག ། གླུ་མ་གོ་སྙིང་གི་འཛེར་རུ་
152



གྱིས། །ས་: 1:|:/༡༠ བར་
རིང། 19། 1
། ཞེས་གླུ་མཇུག་བསྡུས་ནས་དུག་མདའ་དེ་ཟི་ར་འཚུབ་འཚུབ་དུ་འཕངས་
པ་དང་ཕུ་བོ་དུང་སྐྱོང་དཀར་མོ། ནུའུ་ཀླུ་སྤྲུལ་འོད་ཆུང་། སྲིང་མོ་ཐིག་ལེ་འོད་
དཀར་གསུམ་གྱིས་དུག་ཤུགས་བླངས་ཤིང་མདའ་ཁ་སྒྱུར་བས། མདའ་མོ་དེ་
རྨོག་དཀར་གྱི་དར་རྩེའི་དགུང་ནས་འཕུར་ཏེ། རྒྱབ་ཕྱོགས་ཀྱི་གངས་རི་ཆུང་
ཆུང་ཞིག་ལ་ཕོག་ནས་སྐྱ་ལྷང་ངེར་གཏོར་སོང་བ་ལས་གནོད་མ་འཁྲུག དེར་
སྣང་སྲས་ཀྱིས་ཡཱ། དུག་སྦྲུལ་མཆེ་བ་མགོ་བཞི་ཉོན། གནམ་ས་གཉིས་ཀྱི་བར་
ལ་ལ། དབུ་ནག་མི་ཡི་ཞིང་ཁམས་ཆགས། ཀུན་ལ་མགོ་གཅིག་གདའ་བ་ལས།
མགོ་གསུམ་མགོ་བཞི་ངས་མ་རིག བདུད་ཁྱོད་ལ་མགོ་བཞི་གདའ་ལེ་དེ། གླིང་
བཞི་འདུ་བའི་མཚོན་རྟགས་མིན། སྐྱེ་བ་འདི་ཡི་སྔོན་ཚོད་ལ། ལས་མ་དག་
བྱས་པའི་རྒྱུ་འབྲས་དེ། ཚེ་འདི་གང་ལུས་ལ་འཁོར་ལེ་རེད། ལྟས་ངན་མིན་ན་
རྣམ་རྟོག་རེད་གསུངས་ནས་གླུ་འདི་ཕུལ་ལོ། ། བླ་ན་ཁ་ཏ་ ཀྱི་ནང་དུ་བྱ་
179 གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མགོ་སྤྱི་ གཙུག་ པདྨའི་ གདན་ སྟེང་ནས། ། ལྷ་ དྲིན་ ཅན་ རྩ་ བའི་ བླ་ མས་
གཟིགས། ། ལུས་སྙིང་ཁམས་ཆོས་ཀྱི་ཕོ་བྲང་ནས། ། ལྷ་ཆོས་སྐུ་ཀུན་བཟང་
ཡབ་ཡུམ་མཁྱེན། ། ལུས་རང་ལུས་རྒྱལ་བའི་དཀྱིལ་འཁོར་ནས། ། ལྷ་ཞི་ཁྲོ་
དམ་པ་ རིགས་ བརྒྱད་ འཚོས། ། གནས་ ཟངས་མདོག་དཔལ་རིའི་ ཕོ་ བྲང་
ནས། ། ནང་པདྨ་འོད་ཀྱི་གཞལ་ཡས་ནས། ། རྗེ་རིག་འཛིན་པདྨ་ཐོད་ཕྲེང་
རྩལ། ། འཁོར་སྤྲུལ་སྐུ་བརྒྱ་ཚོའི་ཚོགས་ཀྱིས་བསྐོར། ། བདུད་ནག་པོའི་བསྟན་
པ་བརླག་རོགས་མཛོད། ། ལྷ་དེ་འདྲ་ཡན་ལ་འབོད་ལེ་མེད། ། ས་འདི་དང་ས་
ངོ་མ་ཤེས་ན། །ཤར་འུ་ཟིས་གཡུ་ཐང་མེ་ཏོག་ཟེར། ། དོན་ཡང་དག་ལྷ་བདུད་
འཁྲུག་ས་རེད། ། ཕོ་ང་འདྲ་ང་ངོ་མ་ཤེས་ན། ། མདོ་གླིང་དཀར་ནོར་བུའི་རྒྱལ་
ས་ནས། 《། རྫོང་མི་འགྱུར་བྱུ་རུ་སྟག་རྫོང་ནས། ། དཔའ་མི་འགྱུར་གོང་ལ་
153



གྲགས་ལེ་ལ། ། ཡབ་སྐྱ་ལོའི་སྣང་སྲས་གཡུ་སྟག་ཟེར། ། གླིང་གེ་སར་རྒྱལ་པོའི་
ཆོས་བློན་ཡིན། ། གླིང་ལྷ་སྲས་དགྲ་ལྷའི་སྒེར་བློན་ཡིན། ། གླིང་དཔའ་རྟུལ་
བརྒྱ་བཅུའི་དཔུང་ ཡ་ཡིན། ། གླིང་དཀར་པོའི་བསྟན་པ་སྐྱོང་མི་ཡིན། །
བདུད་ནག་པོའི་རྩ་ བ་ གཅོད་མི་ཡིན།། ཕོ་ཡིན་ལུགས་ བཤད་ན་དེ་འདྲ་
རེད། ། ད་ཁོ་རེ་ཉོན་དང་ཕ་ཡི་བུ། ། ངེད་སྟོབས་ཆེན་ལྷ་དམག་དཀར་པོ་ཡིས།
མཐའ་བདུད་རྒྱལ་བཅུ་སྐོར་དབང་དུ་འདུས། ། དགའ་སྐྱིད་སྐྱིད་ལྷ་ཡི་གདན་
ས་ལ། ། གླིང་གེ་སར་ནོར་བུའི་བཅུད་དུ་བཞུགས། ། དཔའ་ གཡེར་ཆེན་
བརྒྱད་ཅུས་ མཐའ་ ནས་ བསྐོར། ། མ་ མཁའ་ འགྲོའི་ ཚོགས་ ཀྱིས་ ཇ་ ཆང་
གསོལ། ། དགའ་སྐྱིད་མོའི་ལོངས་སྤྱོད་ལྷ་དང་མཉམ།། རང་ལྷ་སྡེ་སྐྱོང་ནས་
འདུག་པའི་དུས། ། ཁྱོད་བདུད་དང་སྲིན་པོའི་དཔུང་ཚོགས་ཀྱིས། ། ཤར་འུ་
ཟི་རྒྱལ་པོའི་རྒྱལ་གཞིས་འཕྲོགས། ། རྗེ་རྒྱལ་པོ་ནག་པོའི་བཙོན་དུ་བཙུད། །
ཆེ་འུ་ཡུལ་ན་རྒས་ལོ་བརྒྱ་མན། ། ཆུང་མདང་སྐྱེས་བྱིས་པ་མགོ་དམར་ཡན། །
རྒས་ཉེས་མེད་བསམ་མེད་སྲོག་དམར་བཅད། ། ཤ་མི་ཤ་བཟས་པས་མི་རྒྱགས་
ལེ། ། ཤར་ཞུ་ཟིའི་རྒྱལ་མཛོད་སྟོང་ལ་གྱུར། ། ཇ་འུ་ཡུལ་ སུ་ལུ་ བཞིན་དུ་
དཀྲུགས། ། དེ་དེ་ཡིས་མི་ཚད་འདོད་རྔམས་འཕེལ། ། ། ཕྱི་འཇང་སྨུག་པགས་
པ་བཞིན་དུ་མཉེད། །ས་གསུམ་གཅིག་མ་གཏོགས་བཙན་བཟུང་བྱས།།
དམག་བུ་བསད་ཁྲག་གི་ཡུར་ཆུ་འཐེན།། ཟོག་ནོར་བཤས་རུས་པའི་མཁར་
རྫོང་བརྩེགས། ། ལས་མ་དག་མི་དགེའི་དགྲ་ཤ་དེ། ། དུས་ད་ལོ་ལེན་དགོས་
ཁྱེད་ཚོས་བཟོས། ། གྱོད་ཕར་འགེལ་མ་ཡིན་ཚུར་འགེལ་རེད། ། འདུག་མ་
ཚུགས་གཞན་ཡུལ་ཧམ་བཟུང་ཅན། ། དུས་མཐའ་མ་རང་སྲོག་འཕུང་པའི་
གཞི། ། ནད་མུ་གེའི་གཡོབ་མོ་རང་གིས་བྱས། ། ནད་རྩ་གཅིག་ལུས་ལ་སིམ་
པའི་དུས། །སྨན་བཟང་དྲུག་ཡོད་ཀྱང་བཅོས་ ཐབས་མེད། །ཤི་ཟེར་ལེ་
སེམས་ནས་མི་དགའ་དེ། ། འདུག་ཚུགས་མེད་འབྲས་བུ་འཆི་རྒྱུ་རེད། ། དཔེ་
བཞག་ན་འདྲ་མ་འདི་འདྲ་རེད། ། བྱ་བྱིའུས་ནམ་འཕང་མི་ཆོད་དེ། ། སྐད་
154



ཅིག་ཅིག་ཟེར་ནས་གཤོག་སྒྲོ་ངོམ། ། དུས་མཐའ་མ་བྱ་ཁྲ་ཧོར་དང་ཐུག །བྱ་
བྱིའུའི་བྱ་ཤ་ཁྲ་ཡིས་བཟོས། ། ཁྲ་བྱ་ཤ་ཟ་ལ་མི་དགའ་དེ། །ཟ་དགོས་ལེ་ལས་
ལ་བསྐོས་ལེ་ཟེར། ། མཐོ་རི་རབ་རྩེ་མོའི་བྱ་རྒྱལ་ཁྱུང༌། ། བརྗིད་རི་འཛིན་ནམ།
འཕང་མི་ཆོད་དེ། ། ཀླུ་དུག་པས་ཁྲ་བོ་སྦྲུལ་ལ་སྤྲུལ། ། དམའ་ས་གཞིའི་སྟེང་ལ་
འཁྱུག་པའི་དུས། ། ཀླུ་དུག་པའི་ཁ་སྣོན་བྱ་ཁྱུང་བསྐོས། །ཤ་སྦྲུལ་ ཤ་ཟ་ལ་མི་
དགའ་དེ། ། ཟ་དགོས་ལེ་སྔར་གྱི་བསྐོས་ཐང་ཟེར། ། དྲོད་གཅིག་གིས་འཛམ་
གླིང་མི་ཁྱབ་ཀྱང༌། ། དྲོད་གཅིག་གིས་འཛམ་གླིང་ཁྱབ་ལེ་དེ། ། ཤར་མཁའི་
ནས་ཚེས་པའི་ཁྲི་གདུགས་རེད། ། དྲོད་ཤུགས་ཚད་ཅི་ཡོད་ཀུན་ཤེས་རེད། །
རྒྱལ་གཅིག་གིས་རྒྱལ་བཞི་མི་ཐུབ་ཀྱང༌། ། རྒྱལ་གཅིག་གིས་དགྲ་བཞི་ཐུབ་མི་
དེ། ། གླིང་གེ་སར་དམག་གི་རྒྱལ་པོ་རེད། ། མཐུ་དཔའ་རྩལ་ཅི་ཡོད་ཀུན་ཤེས་
རེད།། དཔོན་དེ་ལ་འགྲན་ན་རང་ཉིད་འཕུང༌། ། མཐའ་བདུད་ཆེན་བཞི་ལ་
བྱུང་འབྲས་དེ། ། བདུད་ཀ་ར་ཁོ་ལ་ཡོང་ལེ་རེད།། གླིང་དཀར་པོའི་དཔའ་
རྟུལ་བརྒྱ་བཅུ་དེ། ། གར་གྲུབ་ཆེན་བརྒྱ་བཅུའི་སྤྲུལ་པ་རེད། ། ཐུགས་མ་ཁྲོས་
བྱང་སེམས་ལྷ་ རྒྱུད་ལ། ། ཞེ་ཁྲོས་ན་རྒྱ་སྟག་ངར་མ་རེད། ། ཕོ་དེ་ཚོའི་ལག་
ནས་ཐར་ཐབས་མེད། ། ཐར་ལམ་བུ་ཅི་དགའ་ཟི་རར་ལྟོས། ། སྒོས་འབྲུག་
གྲུགས་ཨམ་དེའི་རོ་ལ་ལྟོས། ། ལུས་མགོ་ལག་བླངས་ནས་ཐང་ལ་འཕངས། །
གླིང་དཔའ་བོས་ཤར་སྒར་ལེན་ནས་ཡོད། ། བདུད་སྲིན་པོ་འདུལ་དགོས་ལྷ་
ནས་བསྐོས། ། སྒོས་འུ་འབངས་མི་སྡེའི་བསམ་འདུན་རེད། ། བྱང་གྲུ་གུ་ཐོག་
རྒོད་རྒྱལ་པོ་ཡི། ། མཚོན་གནམ་ལྕགས་རལ་གྲི་ཤ་ཟན་འདི། ། ཁྱོད་བདུད་
རྒན་མགོ་བཞིའི་ཐོག་ཏུ་གཡུག ། མགོ་ལུས་པོ་ཅོད་པན་བཞིན་དུ་གཏོར། །
སྙིང་དམར་པོའི་ཁྲག་དེ་དགྲ་ལྷར་མཆོད། ། ནང་རྣམ་ཤེས་མར་མེ་བཞིན་དུ་
འདའ། ། ལུས་ཤ་རུས་ས་ནག་འོག་ཏུ་སྦས། ། དཔའ་རྟགས་མ་འཛམ་གླིང་
ཁྱབ་ལེ་བྱེད། ། གླུ་གོ་ན་རྣ་བའི་ཡིད་ལ་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་གླུ་མཇུག་ རྫོགས་ པ་དང༌། ལྷ་རྟ་ སྟོང་མཆོངས་ ངན་ མའི་ ཁ་ རུ་
155



དཀྲུགས་ནས་ཁོ་ཡི་ཐོག་ཏུ་མཆོངས། ཁོས་ཡང་རལ་གྲི་ལྕགས་ནག་གྲུ་གསུམ་
མཁའི་དབྱིངས་ སུ་ འཕྱར་ ནས་ ཚུར་ ལ་ མཆོངས། རལ་ སྐོར་ ལན་ གསུམ་
གཡུགས་རེས་བྱས་ཀྱང་སུས་སུ་ལ་མ་གནོད། དེ་ནས་གཡུགས་ཐེངས་བཅུ་སྐོར་
བྱས་པའི་མཐའ་མར་དུང་སྐྱོང་གི་རལ་གྲི་དེས་ཁོའི་གཞོགས་གཡས་པའི་མགོ་
གཅིག་དུམ་མེར་བཅད་ནས་ཐང་ལ་འཕངས། དུང་སྐྱོང་གིས་སླར་ཡང་རལ་གྲི་
གཡུགས་ནས་ལྷག་མ་མགོ་གསུམ་དེ་ཐང་ལ་འབེབས་གཤོམ་བྱེད་པའི་ སྐབས་
དེར་བདུད་ལྷ་དགའ་རབ་ཕྱུག་དངོས་རྒྱུག་གིས་ཁོའི་མགོ་ལ་སྦ་རུ་བཀབ་པས་གྲི་
གནོད་མ་བྱུང་རུང་གྲི་ངར་མི་བཟོད་པར་རྒྱང་བཤོལ་བྱས། དེ་ནས་དུང་སྐྱོང་
གི་ཕྱོགས་སུ་ཁ་རླངས་སྨུག་ལོང་འཚུབ་འདྲ་འཐུལ་བྱུང་བ་དེ་དུག་ཤུགས་ཆེ་བས་
ལྷ་བུ་དུག་རླངས་ཀྱིས་ མགོ་ཡུ་འཁོར་ཏེ་ རྟ་ ཐོག་ནས་ལྷུང་ལ་ཁད་ཙམ་བྱས།
དགྲ་ལྷ་གཉན་སྟག་དམར་པོས་གཡས་ནས་སྐྱོར། ཕུ་བོ་དུང་སྐྱོང་དཀར་པོས་
གཡོན་ནས་སྐྱོར། དགྲ་ལྷ་དུང་སེང་དཔལ་ཁྲབ་ཀྱིས་དུག་རླངས་བཀག་ནས་
ཁོའི་གདོང་ལེན་དུ་བྱོན་པ་དང༌། ཁོ་དཔའ་ཅུང་ཟད་ཆག་ནས་མདའ་རྒྱང་
ཙམ་བྲོས་ནས་ སོང་། བདུད་ རྒྱལ་ ཀ་ར་ དབང་ ཕྱུག་ གིས་ དུང་ སྐྱོང་ལ་ དུག་
རླངས་ཕོག་ པ་ མཐོང་ ནས་ རྗེས་ བསྙེགས་ གཏོང་ བའི་ སྐབས་ རྒྱལ་ སྲས་ ནམ་
མཁའི་བློ་གྲོས་ཀྱིས་རྟ་སེང་གེ་གྲོ་དཀར་ལྕག་གིས་བྲབས་ནས། བདུད་རྒྱལ་གྱི་
གདོང་མྱུར་དུ་བླངས་ནས་སྟོང་འཇུག་མེད་པའི་གླུ་འདི་བླངས་སོ། ། ན་བའི་
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ལྷ་ཆོས་ སྐུ་ ལོངས་ སྐུ་ སྤྲུལ་ སྐུ་ གསུམ།། བྱིན་ རླབས་ པ་ ཅན་ གྱི་ ལྷ་ གསུམ་
མཁྱེན། ། ཐུགས་མཁྱེན་གཟིགས་ཨ་ཕོའི་གྲོགས་ལ་བྱོན། ། གླུ་ལེན་པའི་མགོ་
མོ་བཟང་བར་ཤོག ། ངག་འགུགས་པའི་བསམ་དོན་གྲུབ་པར་ཤོག ། དཔའ་
དགྲ་ལྷ་ཝེར་མས་ མདའ་ཁ་འཚོས། ། སྟོང་དགྲ་བོའི་ མགོ་ འཕྲུ་ལེན་རོགས་
མཛོད། ། ས་འདི་དང་ས་ངོ་མ་ཤེས་ན། །ཤར་འུ་ཟི་ཇ་ཡི་རྒྱལ་ས་ནས། ། ས་
156



འདི་ལ་རྒྱ་ཐང་ཕྲ་མོ་ཟེར། ། བདུད་སྲིན་པོའི་མགོ་ལག་ལེན་ས་རེད། ། ཕོ་ང་
འདྲ་ང་ངོ་མ་ཤེས་ན། ། ཤར་སྨུག་གུ་འདོ་དྲེལ་གཡང་ས་ནས། ། རྫོང་མི་འགྱུར་
སྟག་མོ་འགྱིངས་རྫོང་ནས། ། སྲས་ རྒྱལ་སྲས་ནམ་ མཁའི་བློ་གྲོས་ ཟེར། །
དཔའ་མི་འགྱུར་གོང་ལ་གྲགས་མི་ཡིན། ། དུས་ད་ལོ་གནམ་ལོ་འདི་གསར་ཐོག་
ཕོ་ལོ་ངོ་ཉི་ ཤུ་རྩ་གསུམ་ཡིན། ། གནམ་ལོ་འདི་འདས་ན་རྩ་བཞི་ཡིན། །
དཔའ་རྟགས་མ་དགུ་བརྒྱ་ལུས་ལ་འཛོམས། ། དགྲ་མ་རུངས་ ཤ་པའི་ཁ་སྣོན་
ཡིན། ། ད་ཁོ་རེ་ཉོན་དང་ཕ་ཡི་བུ། ། ངེད་སྨུག་ཆུང་འདོ་བའི་འབྱུང་ཡུལ་
དེ། ། རྗེ་སེང་ཆེན་བླ་མའི་སྐྱབས་འོག་ཚུད། ། བློ་སེམས་དད་དམ་པའི་ཆོས་ལ་
ཕྱོགས། ། སྔར་ཆོས་མེད་ས་ལ་ལྷ་ཆོས་དར། ། མཐོ་རི་ཀླུང་མེད་ལེ་དར་ལྡིས་
ཁེངས། ། སྙིང་གཟུངས་སྔགས་འབྲུ་དྲུག་རྡོ་ལ་བརྐོས། ། རྟེན་མཆོད་རྟེན་ཚ་
ཚ་རྡོ་དཔུང་སྤུངས། ། ཆོས་མ་ཎིའི་སྒྲ་དབྱངས་འུར་རུ་རུ། ། ལོ་ཆར་ཆུ་རྟག་ཏུ་
བཟང་ས་ལ། ། སྐྱིད་རང་གཞིས་རང་གིས་བཟུང་ས་ལ། ། ཁྱོད་བདུད་སྲིན་
དམག་གིས་ཡོས་བཞིན་དཀྲུགས། ། དཔེ་གནམ་ས་གཉིས་ལ་མི་སྲིད་ལེའི། །
གཏམ་རྫུན་ མ་ ཁྲམ་ པས་ མི་ མགོ་ བསྐོར།། ཤར་ སྨུག་ གུའི་ རི་ ཆུ་ ས་ དང་
གསུམ། ། ངེད་བདུད་རྒྱལ་ཀ་རའི་བདག་ཐོབ་ཟེར། །ཡར་སྐྱེས་ པའི་བུ་རྟ་
མར་ལ་བསད། ། མཛོད་གསོག་འཇོག་རྒྱུ་ནོར་ནོམ་ལ་བཅད། ། ངོ་ཁྲེལ་བྲལ་
བརྙས་བརྐོ་བྱས་ནས་བྱུང་། ། རྗེ་གེ་སར་རྒྱལ་པོས་མཁྱེན་པའི་རྗེས། ། གླིང་
དཔའ་རྟུལ་བརྒྱ་བཅུའི་ནང་རྒྱུད་ནས། ། འབྲུ་དགའ་བདེ་ཆོས་སྐྱོང་བེར་ནག་
གཅིག ། འཇང་ཕོ་རྒོད་གཡུ་ལྷ་ཐོག་སྒྱུར་གཉིས། ། གླིང་འདན་སྲས་གཡུ་འོད་
འབུམ་མེ་གསུམ། ། དཔའ་མེ་ལྷ་དྲག་བཙན་རྒོད་པོ་བཞི། ། ང་སྨུག་སྲས་ནམ་
མཁའི་བློ་གྲོས་ལྔ། ། དམག་ནང་ཞབས་རྟ་དམག་ལྔ་ཁྲིས་བསྐོར། ། འཇང་
སྨུག་ཡུལ་གཉིས་ལ་འགྲོ་དགོས་ གསུངས། ། གླིང་རྒྱལ་པོའི་བཀའ་དེ་གནམ་
ལྕགས་ཐོག ། ཐོག་གནམ་ལྷུང་ས་ནས་ཡར་ལྡོག་མེད། །ངེད་འཇང་སྨུག་ཡུལ་
ལ་འབྱོར་དང་ རྟིང༌། ། དམར་ཁྲག་གི་བུ་ལོན་ཁྲག་ གིས་བླངས། ། བཙན་
157



འཕྲོགས་པའི་རྒྱུ་ནོར་དཔུང་པས་འཕྲོགས། ། ས་ཧམ་བཟུང་རང་ཡུལ་གཙང་
ལེན་བྱས། ། གླིང་དཀར་པོའི་བརྗིད་ཉམས་དགྲ་ལ་ངོམས། ། ཁྱོད་ནག་པོའི་
བཙན་དམག་ ཤུལ་ མེད་ བཅོས། ། འཇང་ སྨུག་ ཡུལ་འཁྲུག་ མེད་ བདེ་ བར་
བཀོད། ། ད་དེ་ནས་གླིང་དཀར་སྟོབས་ཆེན་དམག ། དཔུང་གཅིག་སྡུད་ཇ་
ཐང་བར་མར་སྲུངས། ། ཁྱོད་བདུད་སྲིན་རྒྱལ་པོ་འདུལ་ལ་འོང༌། ། ཇ་བདུད་
རྩིའི་གཏེར་ ཁ་ འབེབས་ལ་འོང༌། ། ཤར་ ནམ་ མཁའ་ རྒྱལ་ པོའི་ དཔུང་ སྐྱོར་
ཡིན། ། སྡེ་འུ་འབངས་ཁྲི་ཚོའི་མགོན་སྐྱབས་ཡིན། ། མཐོ་ཉི་ཟླས་མཐོ་ཚོད་མ་
བཟུང་ན། ། དུས་ མཐའ་ མ་ གཟའ་ བདུད་ ཁ་ལ་ ཤོར། ། དཔོན་ངན་པས་
དབང་ཚོད་མ་བཟུང་ན། ། དུས་མཐའ་མ་རང་སྲོག་ཁྲིམས་རེར་ཤོར། ། བན་
ཆོས་མེད་ཆོས་བཤད་མ་བཟུང་ན། ། དུས་མཐའ་ མི་ དམྱལ་ བའི་གཏིང་ལ་
ལྷུང༌། ། དགྲ་ཇག་པས་དཔའ་ཚོད་མ་བཟུང་ན། ། དུས་མཐའ་མ་རང་མིང་
རླུང་ལ་བསྐུར། ། དེ་ཟེར་ལེའི་གཏམ་དེ་ཨེ་གོ་ཞེ། ། ཁྱོད་དགའ་རབ་བདུད་ཀྱི་
བདུད་སྲས་དང༌། ། ང་སྨུག་གུ་རྒྱལ་པོའི་ལྷ་སྲས་གཉིས། ། དུས་དེ་རིང་ཐུག་
དགོས་ལས་ཀྱིས་བསྐོས། ། བསྐོས་བཙན་པོའི་ལས་ལ་གབ་ས་མེད། ། དེ་ཡིན་
ན་ང་རང་ལྷ་བདུད་གཉིས། ། དཔའ་དང་པོ་རིང་རིང་མདའ་ཁ་འགྲན། །
དཔའ་གཉིས་པ་རྣོ་ངར་གྲི་ཁ་འགྲན། ། དཔའི་གསུམ་པ་ཁྲབ་འཛིང་དཔུང་པ་
གཏུག ། ཕོ་རྒོད་ཞན་རྩལ་སྣ་ཚད་རྒྱུ་རེད། ། གླུ་གོ་ན་རྣ་བའི་ཡིད་ལ་ཞོག །
མ་གོ་དེ་གླུ་ལ་འགྲེལ་བ་མེད། །
ཀྱི ཅེས་གསུངས་ ནས་ ཕྱག་ གི་ མདའ་ མོ་ དེ་ སྐར་ མདའ་ འཁྱུག་ པ་ ལྟར་
བརྫངས་པ་དེ། ཁོའི་བྲང་ནུ་མ་གཉིས་ཀྱི་མཚམས་སུ་ཐེབས་ནས་བླ་གནས་སྡིག་
པའི་རྭ་ཅོ་བྲང་འཁྱིལ་ཆ་གཅིག་ཡོད་པའི་ནང་ནས་ཡ་གཅིག་ཆག་གྲུམ་དུ་སོང་
ནས་བཟི་ཁྱོམ་ཙམ་བྱས། ཡིན་ནའང་བདུད་ རྒྱལ་ ཁོས་ཉམས་ སྣང་མེད་ པར་
གནམ་ལྕགས་རལ་གྱི་གྲུ་གསུམ་སྐྱེད་ངོས་ནས་འཐེན། སྨུག་སྲས་ལ་ལན་གསུམ་
གཡུགས་ཀྱང་ལྷ་མགོ་མཐོ་བས་གནོད་མ་འཁྲུག དེ་ནས་གླིང་དཀར་དཔའ་
158



སྲས་ལྔས་བྱ་རྒོད་ ཤ་ལ་རུབ་པ་ལྟར་གྱི་སྡེབ་བྱེད་པའི་སྐབས་དེར་བདུད་རྒྱལ་
ཁོས་དངོས་མེད་དུ་སྤྲུལ་བས་གར་སོང་ཆ་མེད་དུ་སོང༌། དེ་ཉིན་འདུལ་བའི་
སྐབས་ལ་བབས་མེད་པས། ས་སྟེང་དུ་ཁྲག་ཕྲན་བུ་འཐོར་ཡོད་པ་ལས་གཞན་
མའི་སྲོག་སྐྱོན་མ་བྱུང༌། དཔའ་སྲས་ལྔས་སྐྱོབས་གསོད་ཀྱི་ སྐད་སྒྲས་ས་གཞི་
བཀངས། བདུད་དམག་བརྒྱ་ཚོ་མང་པོའི་སྲོག་དམར་བཅད། མཐོ་ཉི་འོད་
གསེར་ཆེན་ཁྲག་ལ་འགྱུར། ས་རྒྱུ་ཐང་ཕྲ་མོ་བདུད་རོས་འགེངས་པའི་སྐབས་
དེར་བདུད་བློན་དོམ་ནག་རྩེ་དགུས་རྟ་ཕོ་རོག་ནག་པོའི་གོང་དུ་བུད། སྟག་
སྲས་དང་དབུ་སྐྲའི་གདོང་བླངས་ནས་གླུ་འདི་ཕུལ་ལོ། །དེ། ཁ
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་འཇའ་སྤྲིན་འཚུབ་མོའི་གུར་ཁང་ནས། ། ལྷ་མཐུ་ཆེན་དགའ་རབ་དབང་
ཕྱུག་མཁྱེན། ། བརྗོད་གནམ་ལྕགས་རི་བོ་རྩེ་དགུ་ནས། ། ལྷ་ཕོ་ལྷ་བྲག་བཙན་
དམར་པོས་མཁྱེན། ། འཇིག་སྲིད་པའི་སྲོག་བདག་སུམ་བརྒྱས་བསྐོར། ། གླིང་
དཀར་པོའི་དགྲ་ཁྲག་མཆོད་ལ་བྱོན།། ལྷ་དེ་འདྲ་ཡན་ལ་འབོད་ལ་མེད། ། ས་
འདི་དང་ས་ངོ་མ་ཤེས་ན། ། མང་ཆེ་བས་གཡུ་ཐང་མེ་ཏོག་ཟེར། ། ཡང་ཁ་
ཤས་ཚོང་ར་གོང་མ་ཟེར། ། ཡིན་ཐག་ཆོད་བདུད་གླིང་འཁྲུག་ས་རེད། ། ཕོ་ང་
འདྲ་ང་ངོ་མ་ཤེས་ན། ། བདུད་ཀ་ར་རྒྱལ་པོའི་བློན་པོ་ཡིན། ། དཔའ་མི་འགྱུར་
དོམ་ནག་རྩེ་དགུ་ཟེར། ། ལྷོ་འཛམ་བུ་གླིང་གི་མངའ་ཞབས་ནས། ། ཕོ་ང་ལ་
འགྲན་ཕོད་མི་གཅིག་མེད། ། དེ་མེད་ལེའི་ལོ་རྒྱུས་བཤད་པས་ན། ། རྒྱ་དཀར་
ནག་ཡུལ་སྡེ་ལོ་བསྐོར་བྱས། ། བར་བལ་བོད་ཡུལ་སྡེ་ཟླ་བསྐོར་བྱས། །འགྲམ་
ཉེ་འཁོར་ ཡུལ་ སྡེ་ ཞག་ བསྐོར་ བྱས། ། གཡེར་ ཕོ་ རབ་ མི་ མགོ་ བརྒྱ་ དང་
འགྲན།། ཕོ་མི་བརྒྱའི་མགོ་འཕྲུ་ཐང་ལ་འཕངས། ། ཕོ་དོམ་ནག་ཟེར་ནས་
མིང་ཆེན་གཡེར། ། གྲགས་ཕོ་འབྲིང་མི་མགོ་སྟོང་དང་འགྲན། ། ཕོ་མི་སྟོང་
སྙིང་ཁྲག་ས་ལ་གཏོར། ། ཕོ་དོམ་ནག་ཟེར་ནས་མིང་ཆེན་གྲགས། ། སྡེར་ཝ་
159



རྒྱུད་མི་མགོ་ཁྲི་སྐོར་བཅད། ། ཕོ་དོམ་ནག་མིང་གྲགས་ཐོས་དང་སྐྲག།
དཔའ་རྟགས་མ་འཛམ་གླིང་བཞག་ནས་ཡོད། ། གཏམ་ཁ་ཕོ་མ་ཡིན་འདྲ་མ་
ཡིན། ། ཁྱོད་གླིང་དཀར་དཔའ་སྲས་ཁྱུ་བསྒྲིགས་ལྔ། ། དཔའ་རང་ཚོད་རང་
གིས་མ་བཟུང་ན། ། ང་དོམ་ནག་གཤིན་རྗེ་ཁྱོད་དང་ཐུག ། འཆི་ཤི་ལམ་མ་
གཏོགས་གསོན་ལམ་མེད། ། དཔེ་བཞག་ན་ཡོང་རྒྱུ་ཨེ་འདྲ་རེད། ། མཐོ་བྲག་
འཛིན་བཙན་ རྒོད་དམར་ པོ་ དེས། ། བཙན་ རང་ཚོད་ རང་ གིས་ མ་བཟུང་
ན། ། དུས་མཐའ་མ་གནམ་ལྕགས་ཐོག་གིས་གཏོར། ། བྲག་བཙན་རྒོད་གཉིས་
པོ་ཤུལ་མེད་ཟེར། ། ཆབ་རྒྱ་མཚོར་ཆགས་པའི་ཆུ་སྲིན་དེས། ། ཆབ་རྒྱ་མཚོ་
དཀྲུགས་ཚོད་མ་བཟུང་ན། ། དུས་མཐའ་མ་སྲིན་ཁོག་དུང་འབུས་གང༌། །
དགྲ་ཆུ་སྲིན་ཧར་ལ་འཕེན་ལེ་ཟེར། ། ཁྱོད་གླིང་ཕྲུག་ཚེ་ཟད་བུ་ཆུང་རྣམས། །
ཡུལ་རང་ཡུལ་རང་སྡེ་མ་བཟུང་ནས། ། ཤར་འུ་ཟིའི་རྒྱལ་སར་འོང་ལེ་དེ། །
སྲོག་དམར་པོ་འབེན་ལ་འཇོག་འདོད་རེད། ། གླིང་ཕ་གཞིས་ རླུང་ལ་ སྐུར་
འདོད་རེད། ། གླུ་གོ་ན་རྣ་བའི་ཡིད་ལ་ཞོག ། མ་གོ་གླུ་ལ་སྐྱོར་རྒྱུ་མེད། །
[12 ཅེས་གླུ་མཇུག་རྫོགས་པ་དང་། དང་པོ་ཁོས་དཔའ་སྲས་རེ་ལ་མདའ་རེ་
འཕངས། དེ་ནས་འཇང་སྲས་དང་སྣང་སྲས་གཉིས་ལ་རལ་གྲི་གཡུགས་ཀྱང་
མདའ་གྲིས་ཅི་ཡང་མ་གནོད། སྟག་སྲས་ནོར་བུ་གཡུལ་རྒྱལ་གྱིས་འདོ་བ་རླུང་
གཤོག་སྔོན་ མོའི་ ཁ་དཀྲུགས་ ཡོབ་ བརྡུང་བྱས་ ནས་ བདུད་བློན་ དོམ་ནག་རྩེ།
དགུའི་གདོང་མྱུར་དུ་བླངས། ། རལ་གྲིའི་ སོ་ ཁ་ ཁོ་ལ་ སྒྱུར་ནས་ གླུ་ལན་འདི་
བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། གླུ་ཕ་རྒྱུད་ནམ་མཁའ་སྟོང་པའི་གླུ། །
ངས་སྟོང་པའི་གླུ་ཞིག་མི་ལེན་རྒྱུ། ། མཐོ་ནམ་མཁའ་མཐའ་དབུས་མེད་པའི་
གླུ། ། གླུ་མ་རྒྱུད་ཆུ་བོ་གཞུང་འབྱམས་གླུ། ། ང ས་འབྱམས་པའི་གླུ་ཞིག་མི་ལེན་
རྒྱུ། ། ཆབ་ཆུ་ལ་རྒྱུན་ཆད་མེད་པའི་གླུ།། གླུ་རང་རྒྱུད་རྩ་རླུང་འཕྲུལ་པའི་
160



ཀླུ། ། ངས་རྩེ་འཕྲུལ་གླུ་ཞིག་མི་ལེན་རྒྱུ། ། རྩ་འདི་ལ་འགག་པ་མེད་པའི་གླུ། །
ཀླུ་རྩེ་འཕྲུལ་རང་དབང་ཐོབ་པའི་གླུ། ། དུས་དེ་རིང་ཤ་པ་དགྲ་ལ་ལེན། །
དཔའ་དགྲ་ལྷ་ཝེར་མས་ཁ་འཛིན་མཛད། ། ལྷ་ ཆོས་ སྐྱོང་སྲུང་མས་ གདོང་
གྲོགས་མཛད། ། བདུད་ཤ་ཟན་ཆམ་ལ་འབེབས་རོགས་མཛོད། ། ས་འདི་དང་
ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། ས་འདི་ལ་གཡུ་ཐོང་བར་མ་
ཟེར། ། གླིང་དཔའ་བོས་རྩལ་དྲུག་ངོམ་ ས་ རེད། ། བདུད་སྲིན་པོའི་ སྲོག་
དམར་གཅོད་ས་རེད། ། ཕོ་ང་འདྲ་ང་ངོ་མ་ཤེས་ན། ། གླིང་མཁའ་སྤྱོད་གྲུབ་
པའི་ཞིང་ ཁམས་ནས། ། རོང་མི་ཚོ་དམར་པོའི་ནང༌ རྒྱུད་ནས། ། དཔའ་
འགྲན་མེད་གོང་ལ་གྲགས་ལེ་ལ། ། ང་སྟག་སྲས་ནོར་བུ་གཡུལ་རྒྱལ་ཟེར། །
སྲས་ལྷ་རྒོད་འབུམ་ལུའི་ཐུགས་སྲས་ལ། ། མ་མེ་ཏོག་ལྷ་མོའི་སྐུ་སྐལ་ཡིན། །
དགྲ་མ་ཐུབ་ བཙན་པོའི་ ཐོ་བ་ལ། ། མ་ སྙེམས་ཆུང་འདྲེན་འདོན་བྱེད་མི་
ཡིན། ། དུས་ད་ལོ་ཕོ་ལོ་སོ་ལྔ་ལ། ། གནམ་ལོ་འདི་འདས་ན་སོ་དྲུག་ཡིན། །
དཔའ་རྟགས་མ་དགུ་བརྒྱ་ལུས་ལ་རྫོགས། ། དགྲ་བདུད་སྲིན་བཙན་པོའི་ཁ་
སྣོན་ཡིན། ། ད་ད་ནངས་ཉི་མའི་སྔ་དྲོ་ལ། ། བདུད་དགའ་སྲས་མིག་དགུ་མགོ་
བཞི་གསུམ། ། དཔའ་རྒོད་མདོག་དཔའ་སྲས་གདོང་རྩར་མཆོངས། ། དོན་
སྙིང་པོ་ དཔའ་ རྩལ་འགྲན་ པའི་ དུས། ། སྲིན་མིག་དགུ་ཟེར་ ལེ་ གཡེར་ མ་
ཅན། ། རླུང་ཟེར་མ་བཞིན་དུ་ཡལ་ནས་ཐལ། ། བདུད་དགའ་སྲས་དུག་སྦྲུལ་
མགོ་བཞི་གཉིས། ། ཁྱི་ཝ་མོ་བཞིན་དུ་བྲོས་ནས་སོང་། ། སྲོག་གནས་སྐབས་
ཐར་ཡང་ཕུགས་མི་བརྟན། ། དུས་སྔ་རྟིང་མ་གཏོགས་འཆི་རྒྱུ་རེད། ། ངེད་
གླིང་དཀར་ལག་ནས་ཐར་ས་མེད། ། ཁྱི་ཝ་མོ་བྲོས་ལེའི་རྒྱབ་ལངས་ལ། ། ཁྱོད་
དོམ་ནག་རྩེ་དགུ་ཐོན་ལེ་དེ། ། དོམ་ནག་པོའི་མཁྲིས་པ་རྔོན་པར་སྤྲད། ། ལུས་
དོམ་ལྤགས་ཐང་ལ་བཀྲམས་འདོད་རེད། ། མི་ཁྱོད་ཀྱིས་བཤད་པའི་དཔའ་
གཏམ་དེ། ། ཆུང་བྱིས་པར་འགྲོ་ཡང་ངར་མི་འགྲོ། ། འཇིག་མགོ་ནག་མི་ཡུལ་
ས་ཆ་ནས། ། གཡེར་ཕོ་རབ་བརྒྱ་སྐོར་བསད་ལེ་དེ། ། ལུག་མ་བུ་བརྒྱ་སྐོར་
l61



བསད་ཤས་ཆེ། ། དེ་མ་གཏོགས་ཕོ་རབ་ག་ནས་ཐུབ། །གྲགས་ཕོ་འབྲིང་སྟོང་
སྐོར་བསད་ལེ་དེ། ། ར་ཚེ་ཚེ་སྟོང་སྐོར་བསད་ཤས་ཆེ། ། དེ་མ་གཏོགས་ཕོ་
འབྲིང་ག་ནས་ཐུབ།་། སྔར་ཝ་མོ་གྲངས་མེད་བསད་ལེ་དེ། ། འབུ་ གྲོག་མ་
གྲངས་མེད་བསད་ཤེས་ཆེ། ། དེ་མ་གཏོགས་ཕོ་རྒྱུད་ག་ནས་ཐུབ། ། དེ་མི་ཐུབ་
རྩ་བ་བཤད་པས་ན། ། མདའ་རྒྱང་ནས་འཕེན་ལུགས་དེ་དང་གཅིག ། མཚོན་
ཉེ་ནས་ གཡུགས་ལུགས་ དེ་དང་གཉིས། ་། དཔའ་རྩལ་ དྲུག་ མེད་ལེ་ གསལ་
གསལ་རེད། ། དཔེ་བཞག་ན་འདྲ་མ་འདི་འདྲ་གདའ། ། རྟ་འདོ་ཆེན་རྒྱུག་ཁ་
ཤན་པོ་བ། །། ཐང་ ཨ་ཆེན་འགྲོས་ཁ་བདེ་ལེ་བ། ། རི་མཐོན་པོའི་ལ་མགོ་
འགྲིམས་པའི་དུས། ། ཉ་ཤ་འདར་ལ་མགོ་མ་ལོན་ན། ། སྒ་གསེར་སྒ་བསྟོད་
དང་མ་བསྟོད་མེད། ། འདུ་བརྒྱ་གྲོང་ཁྲོམ་ཆེན་ནང་རྒྱུད་ནས། ། མཛེས་མེ་
ཏོག་འདྲ་ལེའི་སྨན་ཆུང་མ། ། ནང་དགོས་ལེའི་ཡོན་ཏན་མ་འཛོམ་ན། ། ཕྱི་ཤ་
ལོ་དཀར་དང་མ་དཀར་མེད། ། སྐྱེ་ངོ་མདོག་མཚར་ཡང་ཨ་དགོས་ཆུང༌། །
ཁྱེད་དཔའ་མེད་ཁ་ ཕོ་འུར་རུ་རུ། ། ཕྱི་མཛེས་ཉམས་ལུས་ལ་འཁོར་གསུམ་
བསྐོར། ། ནང་མདའ་གྲི་འཕེན་ལུགས་མ་ཤེས་ན། །གླིང་དཔའ་གདོང་ཐོན།
དང་མ་ཐོན་མེད། ། ལུས་དཔའ་རྩལ་མེད་ན་ཨ་དགོས་ཆུང་། ། སྲོག་དམར་པོ་
འབེན་ལ་འཇོག་འདོད་རེད། ། ཁྱོད་དོམ་ནག་གླེན་པའི་བླ་སྲོག་དེ། ། ང༌སྟག་
སྲས་མ་བཅད་རྒོད་པོ་མིན། ། གླུ་གོ་ན་རྣ་བའི་བའི་ཡིད་ལ་ཞོག ། གླུ་མ་གོ་
སྙིང་གི་འཛེར་རུ་གྱིས། ། དོན་
ཞེས་གསུངས་ནས་རལ་གྲི་སྟོང་གསུམ་ཡུག་ཆོད་གཡུགས་ཐེངས་གཅིག་ལ་
ལྕགས་ཁྲབ་སིང་སྒྲ་འཁྱིལ་ལེར་གཏོར་བས་མི་ཚད་ལྟོ་ཐོད་ཀྱི་རྩིབས་མ་ལྷ་སྒོ་
བཞིན་དུ་ཕྱེ་ནས་གློ་མཆིན་འཛར་འཛར་ངང་རྟ་ཐོག་ནས་ཕབ། མགོ་འཕྲུ་རྟ་
དང་བཅས་ པ་ རྟགས་ མར་བླངས། ཐེ་ མི་ ཚོམ་ དགྲ་ བོའི་ དཔུང་ དཀྱིལ་དུ་
མཆོངས། བདུད་དམག་བརྒྱ་ཚོ་མང་པོ་གཡས་བསྒྲལ་ གཡོན་བསྒྲལ་གཏོང་
བའི་སྐབས་ དེར། དགྲ་ལྷ་ གཉན་ སྟག་དམར་ པོ་ སྐུ་དངོས་ དེ་རུ་བྱོན་ནས།
162



གླིང་སྲས་དཔའ་བོ་ལྔའི་རྣ་ལམ་དུ་ད་ནི་དཔའ་ཚོད་བཟུང་ཤིག་གསུངས། གླིང་
སྲས་ལྔས་བདུད་བློན་གསུམ་གྱི་མགོ་འཕྲུ་རྟ་རྒྱབ་ཏུ་བཀལ་ནས་ཁྲ་འཁྱིལ་ལེར་
རང་སྒར་དུ་ཕྱག་ཕེབས། བདུད་བློན་གསུམ་གྱི་མགོ་འཕྲུ་གུར་སྒོའི་ཀ་བར་
བཀལ། བདུད་མོ་སྲི་བ་མིག་དགུ་རླུང་བུར་སྤྲུལ་ནས་བྲོས་ཚུལ་དང༌། བདུད་
རྒྱལ་ཀ་ར་དབང་ཕྱུག་དང་དུག་སྦྲུལ་མཆེ་བ་མགོ་བཞི་གཉིས་ལ་རྨས་སྐྱོན་བཏང་
ཚུལ་རྣམས་ཞུས་པས། ལྷ་སྲས་དགྲ་ལྷས་དཔའ་བོ་རེ་ལ་རྟ་ཕོ་རྒོད་བཅུ་དང་
དྲེའུ་བཅུ། འཇའ་ཆེན་རྨ་བྱའི་སྒྲོ་མདོངས། མ་ནི་ཧོ་ཡི་མདོ། པད་མ་རཱ་གའི་
ཏོག་བཅས་གསོལ་རས་གནང་བའི་ཐོག སེར་པོ་གསེར་གྱི་པ་ཊ་བཅུ། ཁམ་པ་
དངུལ་གྱི་པ་ཊ་བཅུ། སྔོན་མོ་གཡུ་ཡི་པ་ཊ་བཅུ། པ་ཊ་སུམ་ཅུའི་ཚན་གྲངས་
དཔའ་གསོལ་ གནང་། རྒྱལ་ བློན་ ཐམས་ ཅད་ ཀྱིས་ བསྔགས་ བརྗོད་ རྒྱ་ཆེན་
མཛད་ཐོན་པ་དང༌། གསེར་ཁྲི་རིན་ཆེན་དབང་རྒྱལ་ཁྲི་སྟེང་ནས། སྐྱེས་བུ་
ཆེན་པོས་སྤྱན་ནམ་མཁར་གཟིགས་བཞིན། སངས་རྒྱས་འཕོ་བ་བསྒོམས་ནས་
སེ་གོལ་ གསུམ་ གྱི་ ཐོག གཤིན་པོའི་རྣམ་ཤེས་ ཐམས་ ཅད་བྱ་བརྒྱ་འུར་རྡོས་
དཀྲོགས་པ་ལྟར་དག་ཞིང་དུ་དྲངས། ཐམས་ཅད་ཀྱིས་མགྲིན་གཅིག་དུ་བྱང་
སེམས་ཐུགས་རྗེས་བསྐྱངས་པ་སྐུ་དྲིན་ཆེ་ཞུས་པ་དང་རྒྱལ་པོ་ན་རེ། ད་ཐེངས་
དཔའ་སྲས་ལྔའི་སྐུ་བསོད་དབང་ཐང་ལས། ཕ་རོལ་ཟིལ་གྱིས་གནོན་ཐུབ་ཙམ་
བྱུང་མོད། ད་ཀོ་བདུད་དང་སྲིན་པོའི་རྩ་བ་ཡོངས་སུ་སྟོང་མེད་པས། སྣང་
ཆུང་ལྷོད་གཡེང་བྱེད་མི་རུང་བ་ཡིད་འདོམས་དགོས་པ་དང༌། ལྷག་པར་ལྕགས་
ཁྲི་འབུམ་ཐུབ་ཀྱི་ལས་དམག་གང་དུ་ཡོད་མེད་བྱ་ར་ནན་པོ་མ་བྱས་ན། དེས་
སྲིན་མོའི་ཚོགས་དང་སྡེབ་ནས་འཇབ་བརྡུང་བྱེད་ཉེན་ཡོད་དོ་གསུངས། འདུ་
ཚོགས་གྲོལ་ བ་ དང་ རྒྱལ་པོའི་བཀའ་བཀོད་བཞིན། སོ་ རིང་ཐུང་ སྣ་ ཚོགས་
བཙུགས་ནས་མེལ་ཚེ་བྱས་པ་ན་ཤར་གར་སྡོད་ཀྱི་ཚོང་འགྲུལ་ཁག་གཅིག་འུ་ཟི་
ཇ་ལམ་གོང་མ་བརྒྱུད་རྒྱ་ཨ་ཟི་ཐང་ཆེན་གོང་མའི་ཁྲོམ་ཐང་དུ་ཚོང་སྒར་ཕབ།
རྒྱ་ཇ་མེ་ཏོག་གཡང་འཛིན་གཙོས་ཇ་རིགས་འདྲ་མིན། གསེར་དངུལ་མུ་ཏིག་
163



གཙོས་རིན་ཆེན་སྣ་ཚོགས། དར་གོས་གཙོས་འབུ་སི་འབུ་རས། སྒང་བོད་ཀྱི་
རྟ་ནོར་ལུག་ཚེ་བཅས་ཁྲོམ་རར་བཤམས། ཟིང་ལོང་ལོང་ཡོམ་འཁྱིལ་འཁྱིལ་གྱི་
ངང་དེར་འདུག་སྐབས། བདུད་བློན་ལྕགས་ཁྲི་འབུམ་ཐུབ་ཀྱིས་རྟ་དམག་བཅུ་
སྐོར་གྱི་འགོ་མོ་དྲངས་ཏེ། རི་ཆུང་གྲུ་ཁུག་འདྲ་བ་ཞིག་གི་གཡས་ཟུར་ནས་ཁྲ་
འཁྱིལ་ཁ་ཐུག་ཐོན། » ཤར་གར་སྡོད་ཚོང་པའི་སྒར་སར་གློག་འཁྱུག་པ་ལྟར་
མཆོངས་སོང་བ་རིག་སོང་ངོ༌། །དཀར་དང་ །: རྒྱ་གར་
ཁོ་ན ། ། ཕྱི་ར
བ་དག་པ : ་ང་དྲུག་ག་ 1:|:ཀྱི ང བ
སྒོ ༡༠ ཤ ས 1:|:
ཀྱའོ
བ ས་ཀྱི་ ནགས་
ས་པོ
་བ ན་
ན ་པ། དཔེ་
11
1 ༡ ༡༠
༡
1:|:
ད
་ དང ་
་ 1: ས
ལ 1:|:
1:|:ཀྱི་ས 1:| ད ༡༩ ནི
ཀྱི་ ༡༢:/ 1: 21:|: :
ས :: 1:|: སྒྱུ་
:|:
ད
་
པ
མི་༣
པའི་ ས་གནས་་་་་་་ ལ
ཀྱི། མ་
་
་ ་
ལ་ལ་ལ་ལ་
་
ལ་ ཀྱི་
་
སྤྲོ་བ་མ་བྱེད་
་
ས་
ང་
ག་པའི་
་ ་
ཏི་དབྱར་
164



བ་བ་ན་ང་ན། མ ༌ ད ༡༠༡ དུ ནུ ༡༥༣ ལ་ར་ས ། :: ཏོ་
བཤད་ཚོད་1:|:ཀུན་
ལུང་སྟོན་དེ་ ལེའུ་བཅུ་གཅིག་པ། ་་་་་་་་་་་་་་་་
ཡེང།ཁན་མ་ཏིའོ་མའི
1:|: ༡ ག་
བདུད་སྲིན་རྟ་དམག་བཅུ་སྐོར་གྱིས། །ཆ་ཞེས་བྱ་ཀ།
གར་སྡོད་འགྲུལ་པའི་ཚོང་སྒར་དཀྲུགས། །
གླིང་པས་དེ་རྣམས་བརླགས་དང་རྟིང་། ། །
ཨ་མགོན་མཚོ་མོས་ལེགས་འབུལ་ཞུས།།
བ་དང་
་་ ་་་ :
བདུད་དང་སྲིན་པོའི་རྟ་དམག་བཅུ་སྐོར་ཙམ་ཡོད་པ་དེ་རྣམས་ཤར་གར་
སྡོད་འགྲུལ་པའི་སྒར་སར་འབྱོར་མ་ཐག བདུད་བློན་ལྕགས་ཁྲི་འབུམ་ཐུབ་
ཀྱིས་རྟ་མགྱོགས་པ་ངང་སེར་གྱི་སྲབ་མདའ་འཐེན། གྲི་མགོ་འཇུས་ནས་གླུ་འདི་
བླངས་སོ། །
1 གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་སྤྲིན་གྱི་གཞལ་ཡས་ནས། ། ལྷ་མཐུ་ཆེན་དགའ་རབ་དབང་
ཕྱུག་གཅིག ། བར་བྲག་དམར་རྩེ་དགུའི་ཁོག་གསེང་ནས། ། ལྷ་བཙན་རྒོད་
དར་མ་ལྕེ་དམར་གཉིས། ། འོག་མཚོ་ནག་འཚུབ་མོའི་ཀློང་རོལ་ནས། ། ཀླུ་
གདོལ་བ་ དུག་ སྦྲུལ་ མགོ་ དགུ་ གསུམ། ། དུས་ དེ་ རིང་ རྒོད་ པོའི་ གྲོགས་ ལ་
བྱོན།། དཔའ་རྟགས་མ་མ་ཆུང་ཐུགས་རྗེས་གཟིགས། ། ། ལས་བྱ་བ་ཅི་བསམ་
གྲུབ་རོགས་མཛོད། ། ས་འདི་དང་ས་ངོ་མ་ཤེས་ན། ། རྒྱུ་ཨ་ཟི་ཁྲོམ་ཆེན་གོང་
མ་ཟེར། ། སྟོད་རྒྱ་གར་ཆོས་ཀྱི་རྒྱལ་ས་ནས། ། རྒྱ་དཀར་པོའི་གསེར་དངུལ་
འདི་དུ་སྤུངས། ། བར་བལ་བོད་ཡུལ་གྱི་ས་ཆ་ནས། ། ནོར་རྟ་ལུག་ར་ཚེ་འདི་
165



ན་སྤུངས། །སྨད་རྒྱ་ནག་ཁྲིམས་ཀྱི་རྒྱལ་ས་ནས། ། རྒྱ་ནག་པོའི་ཇ་དར་ཨེ་ན་
སྤུངས། ། ཡུལ་ཚོང་རབ་བརྒྱ་ཡི་བརྗེ་ཚོང་དེ། ། བརྗེ་བསྐོར་བའི་ས་ཆ་འདི་ན་
རེད། ། ཕོ་ང་འདྲ་ང་ངོ་མ་ཤེས་ན། ། རྒྱུ་དུ་རུ་ཁ་པའི་གདུང་རྒྱུད་ལ། ། ཕོ་
རྒོད་པོ་ལྕགས་ཁྲི་འབུམ་ཐུབ་ཟེར། ། འབྲོང་བྲེ་བོ་སེར་པོའི་རུ་ཐུར་ལ། །
ནགས་རྒྱ་སྟག་དམར་པོའི་འཛུམ་དྲུག་ཡིན། ། དུས་ད་ལོ་འུ་ཟིའི་རྒྱལ་ས་ལ། །
གླིང་མ་ངན་བུ་ངན་ཇོ་རུ་ཁོས། ། ཕྱོགས་རྒྱལ་ཁག་མང་པོའི་ལས་དམག་དེ། །
དམག་ཟླ་བསྡོམས་ཇ་ཡུལ་ས་ཆར་སྤུངས། །གཏམ་འུར་སྒྲ་ནམ་མཁའི་འབྲུག་
བཞིན་གྲགས། ། ལག་མཚོན་ཐོགས་ཉེས་མེད་བུ་རྟ་བསད། ། བུ་མི་རྟའི་རུས་
པས་རུས་མཁར་བཞེངས། ། དམར་བུ་རྟའི་ཁྲག་གིས་རྒྱ་མཚོ་བསྐྱིལ། ། ཤར་
འུ་ཟི་ཞི་མེད་བཤས་ར་རེད། ། ཁྱོད་གར་སྡོད་འགྲུལ་པའི་ཚོང་སྒར་དེ། ། ས་
འདི་ན་འོང་ལེ་མི་ལོ་གདའ། ། དཔེ་བཞག་ན་འདྲ་མ་འདི་འདྲ་རེད།། ཕྱི་དགྲ་
ཆེན་དམག་ཆེན་ཆུ་ཆེན་གསུམ། ། ནགས་རི་ཆེན་མེ་མཆེད་དེ་དང་བཞི། །
ལས་ཡ་ བོ་ མི་ ཟིན་ རྣམ་ བཞི་ ཟེར། ། དུས་ ཞི་ མེད་ འཁྲུག་འཁྲུག་ ལོང་ལོང་
སྐབས། ། ཚོང་རབ་ཆེན་བསྐོར་ལུགས་ཅི་འདྲ་ཡིན། ། སྒར་ཚོང་ཤོག་བཅོ་
བརྒྱུད་ནང་བཅུད་ཀྱི། ། ཚོང་དཔོན་པོའི་མིང་ལ་ཅི་འདྲ་ཟེར། ། གཡོག་ལག་
དོའི་མིང་ལ་ཅི་འདྲ་ཟེར། ། སྟོད་རྒྱ་གར་ཡིན་ནམ་རྒྱ་ནག་ཡིན། ། འགོག་བལ་
པོ་ཡིན་ནམ་ཨ་གྲགས་ཡིན། ། གཏམ་བླའོ་མ་གསང་དྲང་གཏམ་ཤོད། ། ཕོ་
ཁྲམ་པ་གླིང་རུའི་ཇོ་རུ་ཁོས། ། ལྷོ་འཛམ་བུ་གླིང་གི་དགྲ་ཟླར་ལངས། ། དུས་ད་
ལོ་མིན་པའི་ན་ནིང་ལོར། ། ཤར་སྨུག་རྗེ་རྒྱལ་པོ་དབང་དུ་འདུས། ། དྲེལ་སྨུག་
པོའི་གཡང་ཆེན་གླིང་རུས་ཕབ། ། དུས་དེ་རིང་འུ་ཟི་ཇ་ལ་རྔམས། ། ཇ་བདུད་
རྩིའི་དོན་ལ་གླིང་སྲིན་འཁྲུག་ ། དམག་འཁྲུག་པའི་མེ་ལྕེ་འབར་སྒང་ཡིན། །
མཐའ་རྟགས་མ་སུ་ལེན་མ་ཤེས་ཡོད། ། ཁྱོད་གར་སྡོད་འགྲུལ་པ་ནོར་རྔམས་
ཅན། །དགྲ་གླིང་རུའི་ཉུལ་མ་ཡིན་ཡང་སྲིད། ། དེ་ཡིན་ན་མགོ་འབུལ་ལུས་
འབུལ་གྱིས། ། མི་མ་གསད་ཚེ་ཐར་གཏོང་རྒྱུ་ཡིན། ། དུས་དེ་རིང་ཚེས་ཆེན་
166



བཅོ་ལྔ་རེད། ། ཕ་སྲིན་པོ་ཡིན་ཀྱང་ཤ་ལ་འཛེམས། །མི་ མ་ གསད་ཚེ་ཐར་
གཏོང་ལེ་རེད། ། མགོ་ལུས་འབུལ་མ་ཞུས་ཉི་མ་ལ། ། ཤར་གར་སྡོད་ཤུལ་མེད་
ཐལ་གཏོང་བྱེད། ། གླུ་གོ་ན་རྣ་བའི་ཡིད་ལ་ཞོག ། ཀླུ་མ་གོ་ཟེར་ན་སྐྱོར་ལན་
མེད། །:|: : ང ( 4 ། འོ་ན ། བློ་ - ། 2 1:|ཀྱི ང བ
ཅེས་གླུ་ མཇུག་ རྫོགས་ པ་ དང༌། འགྱིངས་ ཉམས་ ཀྱིས་ ཚོང་ སྒར་ ཡར་
བཤགས་མར་བཤགས་བྱེད་པའི་སྐབས། ལག་དོ་སྐར་མ་བཀྲ་ཤིས་ཀྱིས་ལུས་ལ་
འཇའ་འོད་འཁྲིགས་པའི་གོས་རབ་གསོལ། དབུ་ལ་སྤྲིན་དཀར་འདྲ་ལེའི་ལ་
ཐོད་དཀྲིས། དར་དཀར་ཡུག་གཅིག་ལག་ཏུ་ཐོགས། ཚན་གྲངས་སུམ་ཅུའི་
འབུལ་བ་མདུན་དུ་བཞག ཡཱ་ཁོ་རེ་ཉོན་དང་ཕ་ཡི་བུ། རྒྱུ་དུ་རུ་ཁ་པའི་གདུང་
རྒྱུད་ལ། ཁྱོད་གཡེར་ཆེན་དཔའ་བོ་ཡོད་ལེ་གཅིག བྱང་འབྲོང་བོ་སེར་པོའི་རུ་
ཐུར་གཉིས། ནགས་རྒྱ་སྟག་དམར་པོའི་འཛུམ་དྲུག་གསུམ། སྔར་ཐོས་མེད་དེ་
ད་ཐོས་བྱུང༌། དུས་དེ་རིང་ཐུག་ལེ་ཡ་རེ་མཚན། ཁྱོད་རྒོད་པོའི་བུ་གཅིག་ཡིན་
པས་ན། གླིང་དཀར་པོའི་ སྒར་ སར་མ་ མཆོངས་ནས། ངེད་ཚོང་པའི་ སྒར་
བཤགས་ཅི་འདྲ་ཡིན་ཟེར་གླུ་རྟ་ཁུ་བྱུག་ལྡེམ་ཆེན་ལ་དྲངས་ནས་གླུ་འདི་བླངས་
སོ། ། 9 : : ད ཀའ། ད་པར་
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ལྷ་ཆོས་སྐུ་ཀུན་བཟང་ཡབ་ཡུམ་མཁྱེན། ། ཐུགས་མཁྱེན་གཟིགས་ཨ་ཕོའི་གླུ་སྣ་
དྲོངས། ། ཤར་རི་བོ་ཏཱ་ལའི་ཞིང་ཁམས་ནས། ། ལྟ་ལོངས་སྐུ་ཐུགས་རྗེ་སྤྱན་
རས་གཟིགས། ། འཁོར་བྱང་སེམས་ལོངས་སྐུ་སྟོང་གིས་བསྐོར། ། དུས་དེ་རིང་
ལག་དོའི་གྲོགས་ལ་བྱོན། ། གནས་ཟངས་མདོག་དཔལ་རིའི་ཕོ་བྲང་ནས། །
ནང་པདྨ་འོད་ཀྱི་ གཞལ་ ཡས་ ནས། ། རྗེ་ རིག་ འཛིན་ པདྨ་ འབྱུང༌ གནས་
ཁྱེད། ། འཁོར་སྤྲུལ་སྐུ་བརྒྱ་ཚོའི་ཚོགས་ཀྱིས་བསྐོར། ། ཤར་གར་སྡོད་འགྲུལ་
པའི་གདོང་གྲོགས་མཛོད། ། ལྷ་དེ་འདྲ་ཡན་ལ་འབོད་ལེ་མེད། ། ས་འདི་དང་
167



ས་ངོ་མ་ཤེས་ན། ། ཤར་འུ་ཟི་ནམ་མཁའི་རྒྱལ་ས་ནས། ། རྒྱུ་ཨ་ཟི་ཚོང་རབ་
གོང་མ་ཟེར། ། ཕོ་ང་འདྲ་ང་ངོ་མ་ཤེས་ན། ། ཤར་རྒྱ་ནས་ཡོང་བའི་ཚོང་པ་
ཡིན། །ཡུལ་གར་འགྲིམ་སྣེ་ཤན་འཁྲིད་མི་ཡིན། ། ཕོ་ང་ལ་སྐར་མ་བཀྲ་ཤིས་
ཟེར། ། བཀྲ་མ་ཤིས་ལས་དེ་གཅིག་ཀྱང་མེད། ། དོན་མི་གྲུབ་ལས་དེ་གཉིས་
ཡང་མེད། ། རྒྱ་སྒང་བོད་གསེར་ཟམ་འཛུགས་མི་ཡིན། ། ལྷ་གནམ་སྲས་དར་
ཐག་འཐེན་མི་ཡིན། ། ཁབ་ཕྱི་ནང་མཐུན་སྦྱོར་བྱེད་མི་ཡིན། ། ཡུལ་ཁྱད་ཟོག་
དགོས་མཁོ་བསྐོང་མི་ཡིན། ། སྒར་འགོ་མོ་གངས་རི་སྤུངས་འདྲའི་ནང་།།
དཔོན་ཚོང་དཔོན་ཉི་མ་ལེབ་ཆེན་དང༌། ། སྒོས་ཚོང་དཔོན་ཟླ་བ་ལེབ་ཆེན་ -
ཡོད། །གཡོག་ལག་དོ་རྩིས་རྩིས་གྲངས་མེད་ཡིན། ། སྒར་དབུས་ སྒར་གཡུ་
མཚོ་འཁྱིལ་འདྲའི་ནང་། ། ཚོང་དཔོན་ཆེན་ནོར་བུ་བཟང་པོ་ཡོད། ། གཡོག་
ལག་དོ་རྩིས་རྩིས་གྲངས་མེད་ཡིན། ། སྒེར་མདའ་མཐའ་ཨ་ལོང་བསྐོར་འདྲའི་
ནང༌། ། དཔོན་ཚོང་དཔོན་སྨིན་དྲུག་ལེབ་ཆེན་ཡོད། ། གཡོག་ལག་དོ་རྩིས་
རྩིས་གྲངས་མེད་ཡིན། ། ལ་རིང་མོའི་ཚོང་པ་བཅོ་བརྒྱུད་དང་། ། ལུང་རིང་
མོའི་ཚོང་པ་བཅུ་དགུ་ཡོད། ། ཆབ་ཆུ་ལེན་སྒར་དང་ཉི་ཤུ་ཡོད། ། ཤིང་མེ་
གཏོང་སྒར་དང་རྩ་གཅིག་ཡོད། ། སྨན་ཇ་མའི་སྒར་དང་རྩ་གཉིས་ཡོད། ། ཕོ་
ཁེར་ཧྲེང་ སྒར་དང་ རྩ་ གསུམ་ ཡོད།། རྒྱབ་ གཏད་ སའི་ མགོན་ སྐྱོབས་ སྟོང་
འཁུན་ཡིན། ། མདུན་གཏད་སའི་ཁ་ཕྱོགས་ངེས་པ་མེད། ། ཚོང་བཟང༌ ས་
ཡག་སའི་ཡུལ་དུ་འགྲོ། ། དེ་ཁེ་སྒྲུབ་ཚོང་པའི་ཆོས་ཉིད་རེད། ། ངེད་གར་སྡོད་
ཚོང་རབ་བཅོ་བརྒྱ་འདི། ། སྟོད་རྒྱ་གར་ཡུལ་ལ་འགྲོ་ཡོང་མྱོང་། ། སྟོད་རྒྱ་གར་
མེ་ཏོག་ར་བ་ལ།། ཚོང་སྣེ་བརྒྱ་བཀྲམས་ནས་ཚོང་ལས་གཉེར། ། སྒར་མདུང་
འཁྱེར་རྟ་ པས་ བཤགས་ མྱོང་ མེད། ། ཁ་ བདག་ མེད་ ཉུལ་ མ་ ཟེར་ རབས་
མེད། ། ཕར་བལ་ཡུལ་བུ་ཐོན་ཡུལ་དུ་སོང་། ། བར་བལ་ཡུལ་འཁོར་ལོ་ཐང་
ཆེན་ལ།། ཚོང་བརྒྱ་སྐོར་བཀྲམས་ནས་ཚོང་ལས་གཉེར། ། སྒར་མདུང་འཁྱེར་
རྟ་པས་བཤགས་མྱོང་མེད། ། དཔོན་ཚོང་དཔོན་ལགས་ལགས་ཟེར་ལེ་ལས། །
168



ཁ་བདག་ མེད་ ཞུལ་ མ་ ཟེར་ རབས་ མེད།། ད་དེ་ནས་ཚུར་ ཡོང་ བོད་ ཡུལ་
སོང༌། ། བོད་གངས་བསྐོར་རྐྱེན་སྣེ་རུ་ཁྲ་ལ། ། ཚོང་སྣེ་བརྒྱ་བཀྲམས་ནས་ཚོང་
ལས་གཉེར། ། སྒེར་མདུང་འཁྱེར་རྟ་པས་བཤགས་མྱོང་མེད།། དཔོན་ཚོང་
དཔོན་ལགས་ལགས་ཟེར་ལེ་ལས། ། ཁ་བདག་མེད་ཤུལ་མ་ཟེར་མྱོང་མེད། །
སྨད་རྒྱ་ནག་ཁྲིམས་ཆེན་རྒྱལ་པོའི་ཡུལ། ། རང་ཕ་ཡུལ་ན་ཁ་ཁྲ་ལེབ་ལ།། ཚོང་
སྣེ་བརྒྱ་བཀྲམས་ནས་ཚོང་ལས་གཉེར། ། སྒར་མདུང་འཁྱེར་རྟ་པས་བཤགས་
མྱོང་མེད། ། དཔོན་ཚོང་དཔོན་ལགས་ལགས་ཟེར་ལེ་ལས། ། ཁ་བདག་མེད་
ཉུལ་མིང་འབོད་རབས་མེད། ། དུས་ད་ལོ་འུ་ཟིའི་རྒྱལ་ས་ལ། ། ངེད་གར་སྡོད་
འགྲུལ་པ་འོང་དོན་དེ། ། རྗེ་ནམ་མཁའ་རྒྱལ་པོས་ཤོག་ ཨང་གསུངས། ། རྗེ་
ནམ་མཁའ་རྒྱལ་ དང་ གར་ སྡོད་འགྲུལ། ། ཚོང་ མང་ པོ་ བརྒྱབ་ པའི་ ཤག་ པོ་
ཡིན། ། ཁོང་སྐུ་ཁམས་བཟང་ཞན་ཅི་འདྲ་གདའ། ། ཤིར་འུ་ཡུལ་ ཇ་ཡི་སྡེ་
འབངས་རྣམས། ། བདེ་སྐྱིད་སྡུག་བཟང་ཞན་ཅི་འདྲ་གདའ། ། དུས་ད་ལོ་འུ་
ཟིའི་རྒྱལ་ས་ལ། ། ཤར་ལྷ་སྡེ་གླིང་དཀར་ལྷ་དམག་དང༌། ། མཐའ་བདུད་སྲིན་
སྡེབ་པའི་དཔུང་དམག་གཉིས། ། དམག་འཁྲུག་པ་ཤོར་ལེའི་གཏམ་དོན་དེ། །
ངེད་གར་སྡོད་ཚོང་པས་མི་ཤེས་ཐལ། ། རྒྱ་འཁྲུག་པ་ཤོར་ལེའི་སྐད་ཆ་དེ། ། ང་
གར་སྡོད་ཚོང་པས་ཤེས་ཀྱང་ན། ། སྐྱེ་འཁྱེར་ནས་ཞགས་པ་ཉོ་ལེ་མིན། ། སྔར་
རྒས་མོ་གསེར་འཁུར་ལམ་སོང་དེ། ། ད་བཤས་ར་ཆགས་ལེ་ག་ལ་ཤེས། ། དེ་མ་
ཤེས་དབང་ཐང་ཆེ་བ་ཡིས། ། ཚོང་བརྒྱ་ཟོག་འདི་ན་བཀྲམས་ལེ་ཡིན། །ཡུལ་
ས་ཆ་གང་ཡིན་སྐད་ཀྱིས་ཤེས། ། ཕ་ལུང་པ་ཅི་ཡིན་གོས་ཀྱིས་ཤེས། ། དེ་ཟེར་
བའི་གཏམ་དེ་མི་གོ་འམ། ། ངེད་གར་སྡོད་ཚོང་འགྲུལ་རྩ་གསུམ་འདི། ། ལྷོ་
འཛམ་བུ་གླིང་པས་ཤེས་ས་ལ། ། ཁྱོད་འབུམ་ཐུབ་མི་ཤེས་དགྲ་ལ་སྒྱུར། ། དཔེ་
སྐམ་པོ་ས་དཔེ་རྡོ་དཔེ་དེ། ། ཞིབ་དཔྱད་ན་སེང་གེ་ཁ་གདངས་རེད། ། བརྙས་
བཤད་ན་དྲེད་མོང་འཕྱི་ཤོར་རེད། ། གཏམ་དེ་འདྲ་བཤད་ནས་ཅི་ལ་ཕན། །
ཡང་དག་པ་དོན་གྱི་རྡོག་ཁ་ལ། ། ནང་ སངས་རྒྱས་ཆོས་འཁོར་བསྐོར་ནས་
169



ནི། ། ལྷོ་འཛམ་ གླིང་ཆོས་ལ་འགོད་མི་དེ། ། བསམ་ ཤེས་ ན་ ཤཱཀྱ་ཐུབ་པ་
རེད། ། ལྷ་དད་པ་བཞག་ན་དེ་ལ་ཞོག ། འཇིག་མི་ཡུལ་ཁྲིམས་འཁོར་བསྐོར་
མི་དེ། ། ལྷོ་འཛམ་གླིང་ཁྲིམས་འོག་བཙུད་མི་དེ། ། བསམ་ཤེས་ན་སྟོང་འཁུན་
རྒྱལ་པོ་རེད། ། ཁྲིམས་དད་པ་བཞག་ན་དེ་ལ་ཞོག ། འཇིག་མི་ཡུལ་དམག་
འཁོར་བསྐོར་མི་དེ། ། ལྷོ་འཛམ་གླིང་དམག་འོག་འདུ་མི་དེ། ། བསམ་ཤེས་ན་
གེ་སར་རྒྱལ་པོ་རེད། ། དམག་དད་པ་བཞག་ན་དེ་ལ་ཞོག ། དུས་སྔ་དྲོ་གསོད་
པའི་བཤན་པ་ལ། ། དུས་ཕྱི་དྲོ་འདྲེན་པའི་བླ་མ་རེད། ། ཕོ་རྒོད་གཡེར་དཔའ་
རྟུལ་བརྒྱ་བཅུ་དེ། ། གར་གྲུབ་ཆེན་བརྒྱ་བཅུའི་སྤྲུལ་པ་རེད། ། མཐའ་རྒྱལ་
ཁག་མང་ པོ་ དབང་ དུ་འདུས། ། གཏམ་ གཡེར་པོ་ གནམ་ གྲགས་ ས་ གྲགས་
རེད། ། ཁྱོད་བདུད་སྲིན་དཔུང་སྡེབ་ཕོ་རྒོད་འགས། ། གླིང་དཔའ་བོའི་འགྲན་
ཡ་ནུས་ལེ་མིན། ། བློ་ཤེས་ཅན་ཡིན་ན་བསླབ་བྱ་ཡིན། ། བློ་ཤེས་མེད་ཡིན་ན་
ལྟག་རྒྱབ་ཞོག ། དུས་དེ་རིང་ཞལ་འཛོམས་དང་པོ་ལ། ། ཕྱག་སྟོང་ལོག་བྱོན་
ན་ག་ལ་འགྲིག ། དར་དཀར་པོ་མཛོད་དར་ཡུག་གཅིག་ཡོད། ། ཁྱེད་དཔའ་
བོ་མཇལ་ལེའི་མཇལ་རྟེན་ཡིན། ། དེ་མིན་པ་གསེར་དངུལ་དར་སི་བཅས། །
རྒྱུ་རིན་ཆེན་ སུམ་ཅུའི་ཚན་ གྲོངས་ཡོད། ། ཚོང་ལམ་འགྲོ་ རྒྱུག་པའི་ ཤག་ པོ་
མཛོད། །ཞལ་སྟོང་པར་བྱོན་ན་ག་ལ་འགྲིག །ཟས་ཇ་ཆང་ལོངས་སྤྱོད་ནོམ་
འདྲེན་ཡོད། ། གཏམ་ཞེ་རྩུབ་རྩིས་ནས་མེད་ལེ་ཞུ། ། གླུ་གོ་ན་དཔའ་བོའི་ཡིད་
ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། ། དེ་
ཅེས་ཟེར་བའི་གླུ་དེ་ལྟར་ཕུལ་བ་དང་། བདུད་བློན་ལྕགས་ཁྲི་འབུམ་ཐུབ་
ཀྱིས་རལ་གྲི་ཤུབས་ནས་འཐེན། ཚོང་སྒར་ཡར་བཤགས་མར་བཤགས་བྱས་
ནས་ལག་དོ་འགའ་རེ་བསད། ཚོང་ཟོག་རྟ་ཡིས་བརྗེས་ནས་བྱ་འཕུར་བ་བཞིན་
གླིང་སྒར་གྱི་ཐད་དུ་བྱུང༌། གླིང་པའི་ས་རིང་བས་མཐོང་ཏེ་བདུད་ཀྱི་རྟ་དམག་
བཅུ་སྐོར་ཙམ་ རང་ ཕྱོགས་ སུ་ འོང་ཞེ་ གདའ་ཞུས་པ་དང༌། རྒྱལ་ སྲས་ནམ་
མཁའི་བློ་གྲོས་ཀྱིས་རྟ་དཀར་པོ་སྤྲིན་དཀར་ལྡིང་ཤེས་ཀྱི་གོང་དུ་བུད། གློག་
170



འཁྱུག་པ་ལྟར་ ཁོའི་ གདོང་བླངས་ནས་ གླུ་ ལན་ སྐོར་ལོང་མེད་པར་རལ་ སྐོར་
གསུམ་རེ་གཡུགས་རེས་བྱས་ཀྱང་རྒྱལ་ཕམ་དབྱེ་བ་མ་ཆོད། གཡོན་རུ་ནས་ཁ་
བློན་གཡུ་ འབྲུག་ ཐོག་ བཙན་གྱིས་ རལ་ གྲི་གཡུགས་ སྐོར་ གཉིས་ཀྱི་ ཐོག་ ཁོའི་
མཆན་ཁེབས་བདུད་བློན་བྱ་ནག་གཙོས་བློན་པོ་གཉིས་རྟ་ཐོག་ནས་ཕབ་པ་དང༌།
ཁོས་རྟ་ཁ་གཡུ་འབྲུག་ཐོག་བཙན་གྱི་ཕྱོགས་སུ་གཅུས། དཔའ་ངར་ངར་ངང་གླུ་
ཐུང་ཐུང་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་མཁའ་དབྱིངས་ཀྱི་ར་བ་ནས། ། འཇའ་འོད་བཀྲ་འཁྱིལ་བའི་གུར་
ཁང་ནས། ། ལྷ་དབང་ཕྱུག་དགའ་དབང་རྒྱལ་པོས་གཙོས། ། མཐོ་བྲག་དམར་
བཙན་རྒོད་དར་མས་མཁྱེན། ། ཐུགས་མཁྱེན་གཟིགས་འབུམ་ཐུབ་གྲོགས་ལ་
བྱོན། ། དགྲ་ཤ་པའི་མགོ་འཕྲུ་ལེན་རོགས་མཛོད། ། ས་འདི་དང་ས་ངོ་མ་ཤེས་
ན། །ཤར་འུ་ཟི་ཇ་ཡི་རྒྱལ་ས་ནས། ། རྒྱ་ཨ་ཟི་ཁྲོམ་ཆེན་གོང་མ་ཟེར། ། སྟོད་
རྒྱ་གར་ཡུལ་དང་རྒྱ་ནག་ཡུལ། ། བར་བལ་བོད་གླིང་དཀར་ཡུལ་སྡེ་བཅས། །
སུ་གཅིག་ལ་དབང་བའི་ས་ཆ་མིན། ། ཤར་འུ་ཟི་དུ་རུ་རྒྱལ་ཁམས་གཅིག །ས་
གནའ་བོའི་ དུས་ནས་ ཡིན་ལེ་ ལ།། ། ཁྱོད་ ཧམ་ཆེན་ བཙན་ གནོད་ ཅི་ འདྲ་
རེད། ། ཡུལ་རང་ཡུལ་ཕ་སྡེ་རླུང་ལ་བསྐུར།། ཡུལ་མི་སྡེ་ཡོས་ཁྲ་འགམ་དགོས་
དེ། ། ལས་རྩ་བ་ཅི་ལ་ཐུག་ལེ་རེད། ། ཕོ་ང་འདྲ་ང་ངོ་མ་ཤེས་ན། ། མཐའ་
མུན་པ་ནག་པོའི་གནས་ཡུལ་ནས། ། དམར་མེ་ལྕེ་འབར་བའི་ཕ་ཡུལ་ནས། །
ཕོ་རྒོད་པོ་ལྕགས་ཁྲི་འབུམ་ཐུབ་ཟེར། ། རྒྱུ་དུ་རུ་ཁ་པའི་གདུང་རྒྱུད་ལ། །
དམག་འབུམ་ཚོ་དགུ་ཡི་བདག་པོ་ཡིན། ། ཁྱོད་ཁ་བློན་གཡུ་འབྲུག་ཐོག་བཙན་
བུ། ། དྲིན་ཕ་མ་ཡིན་ཀྱང་དགྲ་ཁར་བསྐྱལ། ། རྒྱུད་བུ་རྒྱུད་ཡིན་ཀྱང་ལྟག་པ་
བརྡུང་། །ལས་དཀར་ནག་མི་ཤེས་མི་གཅིག་རེད། ། ནུབ་ཁ་ཆེ་གཡུ་བསྟན་
རྒྱལ་པོ་དེས། ། ཁྱོད་རང་ཕྲུག་བཞིན་དུ་སྐྱོང་ན་ཡང་། ། དྲིན་ལོག་པ་འཇལ་
171



་་་་།
ནས་དགྲ་ཁར་བརྫངས། ། ཁྲག་རྡུལ་ གྱིས་བཞེངས་པའི་སྐུ་མཁར་ལྔ། ། ས་
ཐལ་བ་བཞིན་དུ་ཕྱོགས་བཞིར་གཏོར། ། དཔའ་ཡང་དག་རྒོད་པོ་གྲགས་ཆེན་
རྣམས། ། དགྲ་ཤ་པ་གླིང་རུའི་མདའ་འབེན་བཞག ། ཁྱོད་སྔར་མ་བུ་གསུམ་
ལུས་ལེ་དེས། ། ལུས་པུས་བཙུགས་གླིང་ལ་མགོ་འབུལ་ཞུས། ། སྡང་དགྲ་བོ་སྤྱི་
བོའི་གཙུག་ན་བཀུར། ། གླིང་ཇག་པའི་རྒྱབ་སྣོན་ཁྲམ་པས་བྱས། ། དུས་ད་ལོ་
འུ་ཟིའི་ རྒྱལ་ སར་ ཡོང་། ། ངེད་ མཆན་ ཁེབས་ བློན་ གཉིས་ དེམར་ གསོད་
བཏང༌། ། འབྲོང་བསད་ལེ་མི་ཆོག་རྔ་མ་འཕྱུར། ། དཔའ་རྔམ་རྔམ་རྫིག་རྫིག་
བྱེད་ལེ་དེ། ། ངོ་གདོང་པ་མི་ཚ་བྱོལ་སོང་རེད། ། ཁྱོད་ ཕ་ཚོང་བུ་རྒྱུད་ཀླད་
སྟོང་བ། ། དུས་དེ་རིང་སྲོག་དམར་མ་བཅད་ན། ། ཕོ་ལྕགས་ཁྲི་མིན་པའི་
རྟགས་ལ་ཞོག།
ཅེས་གླུ་མཇུག་རྫོགས་པ་དང༌། སྲོག་བསྡོས་ཀྱིས་གཡུ་འབྲུག་ཐོག་བཙན།
གྱི་སྟེང་དུ་མཆོངས་ནས་རལ་གྲི་སྐར་མདའ་འཁྲུག་པ་བཞིན་དུ་གཡུགས། གཡུ་
འབྲུག་ཐོག་བཙན་གྱིས་གྲི་ཁ་མ་ལོན་ཕར་ཙམ་བྲོས་པ་དང་རྒྱལ་སྲས་ནམ་མཁའི་
བློ་གྲོས་ཀྱིས་ངང་ཙམ་གྱིས་དང་ཕ་ཡི་བུ། ངས་སྐད་ཆ་ཚིག་གསུམ་ཤོད་རྒྱུ་ཡོད་
གསུངས་ནས་གླུ་འདི་ཕུལ་ལོ། ། ་་།
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མགོ་སྤྱི་ གཙུག་ པདྨའི་ གདན་ སྟེང་ ནས། ། ལྷ་ དྲིན་ ཅན་ རྩ་ བའི་ བླ་ མས་
གཟིགས། ། མ་ཡེ་ཤེས་མཁའ་འགྲོས་གླུ་སྣེ་འཚོས། ། ཡིད་ཅི་བསམ་ལྷུན་གྱིས་
གྲུབ་པར་ཤོག ། ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཡི་ རྒྱལ་ ས་
ནས། ། ཐང་ཆེན་པོ་གཡུ་ཐང་གོང་མ་ཟེར། ། ཕོ་ང་འདྲ་ང་ངོ་མ་ཤེས་ན། །
ཤར་སྨུག་སྲས་ནམ་མཁའི་བློ་གྲོས་ཟེར། ། ལུས་སྐྱེ་བ་བདུད་ཡུལ་བླངས་ན་
ཡང་། ། ནང་བློ་སེམས་དཀར་པོ་ལྷ་ལ་དཀར། ། མ་སྙེམས་ཆུང་འདྲེན་པའི་ཕ་
མ་ལ། ། བཙན་མ་ཐུབ་དགྲ་ཡི་ཐོ་བ་ཡིན། ། ང་རྒྱལ་སྲས་ན་སོ་ཕྲ་ན་ཡང་། །
172



ནང་ཁོག་པར་མདའ་ཤོང་མདུང་ཤོང་ཡིན། ། ལས་བཟང་ངན་དབྱེ་བ་ཆོད་མི་
ཡིན། ། དགྲ་གླེན་པ་ཁྱོད་དང་ག་ནས་འདྲ། ། སྔར་སྨུག་གུ་ཡུལ་གྱི་རྒྱལ་ས་
ལ། ། མི་ཁྱོད་ཀྱིས་མགོ་བདེ་འཁྲུབ་ལེ་དེ། ། སྨུག་སྡེ་འབངས་ཡིད་ལ་ཝ་ལེར་
གསེལ། ། ཁྱོད་རྒོད་པོའི་བུ་གཅིག་ཡིན་པས་ན། ། ཤར་སྨུག་གླིང་མི་ལོ་དྲུག་
རིང་འཁྲུག། ། སྐབས་དེ་དུས་བཙན་ཁྱིའི་དཔུང་ཡ་དེ། ། དགྲ་ཁྱོད་ཀྱིས་མ་
བྱས་བྲོས་ལེ་དེ། ། ཁྱོད་ཝ་མོས་མ་དྲན་བརྗེད་ན་ཡང་། ། ང་དཔའ་བོའི་ཡིད།
ལ་ཁྲིགས་སེ་གསལ། ། ཤར་བཙན་ཁྱི་རྒྱལ་པོས་ཤ་པ་ཁྱོད། ། མི་ཁྲམ་པ་ཡིན་ལེ་
མ་ཤེས་ནས། ། མི་ཁྱོད་ལ་བློན་པོའི་གོ་མིང་མཛད། ། ཐུགས་གཅེས་འཛིན་ང་
ཆེ་གནང་ན་ཡང་། ། དུས་མཐའ་མ་རྒྱལ་པོའི་ཐུགས་སེམས་དཀྲུགས། ། རང་
མུན་པ་ནག་པོའི་ཡུལ་དུ་བྲོས། ། ད་ད་རུང་གཡུ་འབྲུག་ཐོག་བཙན་ལ། ། དྲིན་
ཕ་མ་ཡིན་ཀྱང་དགྲ་ཁར་བསྐྱལ། ། རྒྱུད་བུ་རྒྱུད་ཡིན་ཀྱང་ལྟག་པ་བརྡུང་། །
མཐོ་རྒྱལ་པོ་ཡིན་ཀྱང་དགྲ་ཁར་བརྫངས། ། ལས་རྒྱུ་འབྲས་མི་ཤེས་མི་ གཅིག་
ཟེར། ། སྐྱོན་རང་སྐྱོན་ཁོག་གང་རྒྱབ་ཏུ་སྦས། ། སྐྱོན་གཞན་སྐྱོན་ཟར་གང་
འཕྱར་ལེ་དེ། ། ངོ་ཞེ་ཁྲེལ་མེད་ལེའི་མི་ཞིག་རེད། ། དུས་དེ་རིང་ཉི་མའི་གདོང༌
གང་ལ། ། ཁྱོད་བྲོས་སོང་ཝ་མོ་སྟག་ལ་བརྫུས། ། ཤར་གར་སྡོད་འགྲུལ་པའི་
ཚོང་སྒར་དཀྲུགས། ། ནོར་མི་རྒྱུ་སྲན་རིལ་བཞིན་དུ་གཏོར། ། ནོར་རང་རྒྱུ་
གསེར་ཕྱེ་བཞིན་དུ་འགྲིལ། ། ངེད་གླིང་པའི་སྒར་སར་འོང་ལེ་དེ། །ལུས་མགོ་
འཕྲུ་ནོམ་ལ་འབུལ་འདོད་རེད། ། དཔེ་བཞག་ན་འདྲ་མ་འདི་འདྲ་རེད། ། བྱ་
ཁྱུང་ཆེན་རྒྱལ་པོའི་གཤོག་ཡ་དེ། ། བྱ་ཁྭ་ཏ་ནག་ལུས་ག་ནས་འོང་། ། བྱ་རྨ་
བྱའི་འཇའ་ཆེན་སྒྲོ་ཡ་དེ། །བྱ་ནེ་ལེའི་གཤོག་སྒྲོས་ག་ནས་འོང་། ། གླིང་སྟོབས་
ཆེན་ལྷ་སྡེའི་དཔུང་ཡ་དེ། ། ཁྱོད་བདུད་སྲིན་དཔུང་སྡེབ་ག་ནས་འོང༌། ། ང་ཕོ་
རྒོད་རྒྱལ་སྲས་དཔུང་ཡ་དེ། ། ཁྱོད་ཝ་མོ་ལྕགས་ཁྲིས་ག་ནས་འོང་། ། ཁྱོད་མི་
འཁྱམ་ཁྱི་འཁྱམ་སྤྲང་འཁྱམ་གསུམ། ། ཤར་འུ་ཟི་ཇ་ཡི་རྒྱལ་ས་ལ། ། གཅིག་མ་
ལུས་ཤུལ་མེད་མ་བཅོས་ན། ། གླིང་ལྷ་དམག་མིན་པའི་རྟགས་ལ་ཞོག ། / 2.
173



ཅེས་གླུ་མཇུག་རྫོགས་པ་དང་། ཁོ་ཡི་ ཐད་དུ་མཆོངས་ནས་རལ་སྐོར་
གསུམ་གཡུགས་པའི་རྗེས་མ་དེ། ཁོའི་བརླ་གཡས་པར་ཕོག་ནས་གྲི་རྨས་ཆེ་ཙམ་
བྱུང་། དེ་ནས་ ཁོས་ རྟ་ ཁ་ ཕར་ གཅུས་ནས་ གཡུ་ འབྲུག་ ཐོག་ བཙན་དང་ གྲི་
འཐབ་བྱེད་པའི་སྐབས། སྟོང་སྡེ་བུ་ཡི་ཁྲི་ཤོག་གིས་གཡུ་འབྲུག་ཐོག་བཙན་ལ་
མདུང་བཙུགས་ནས་བྲང་ཁེབས་ཁྲ་ཤིག་གེར་གཏོར་བས། གཡུ་འབྲུག་ ཐོག་
བཙན་ཁོང་ངར་རྒོད་གཏིང་ནས་འཁྲུག རལ་གྲི་གཡུགས་ཐེངས་གཅིག་ལ་
སྟོང་སྡེའི་མགོ་ཧྲིལ་ལེར་བཅད་པ་དང༌། ལྕགས་ཁྲི་འབུམ་ ཐུབ་ཀྱི་སེམས་ལ་
མཆན་ཁེབས་དམག་དཔོན་དགྲ་ལག་ཏུ་ཤོར། ད་ནི་རྟགས་མ་ཡོང་བ་ཕར་ལ་
ཞོག རང་སྲོག་རང་གིས་ཁེབས་པ་དཀའ་སྙམ་ནས་ཕར་ཙམ་བྲོས་པའི་སྐབས།
རྒྱང་རིང་གི་གནས་ནས་གླིང་རུའི་ལས་དམག་ཟིང་ལོང་ལོང་བྱེད་པའི་དཔུང་
ཁྲོད་ནས་བློན་ཆེན་འདན་མ་བྱང་ཁྲ་དང་དར་རྗེ་སེང་སྟག་ཨ་དོམ་གཉིས་ཁྲོ་
ཤིག་གེར་ཐོན་པ་དང༌། བདུད་སྒར་ནས་སྡིག་ཅན་ཤ་ཟན་ནག་པོ་དང་འབྲུག་
གྲགས་ཐོགས་མེད་གཉིས་པོས་ང་ངར་ཁོ་ངར་ངང་གདོང་བླངས་པ་དང་། བློན་
ཆེན་འདན་མས་འདོ་བ་དངོས་གྲུབ་ལྡེམ་པའི་རྟ་ཁ་བཀག མདའི་བཏོན་གཞུ་
བཏོན་བྱས་ནས་གླུ་འདི་བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ལྷ་ཡར་མཁྱེན་ཚངས་པ་དཀར་པོས་མཁྱེན། ། ལྷ་བར་ཆེན་གཉེན་ཆེན་སྐུ་ལྷས་
མཁྱེན། ། ལྷ་མར་ཆེན་ཀླུ་རྒྱལ་གཙུག་ནས་མཁྱེན། ། དཔའ་དགྲ་ལྷ་ཝེར་མས་
ཁ་འཛིན་མཛོད། ། ལྷ་ཆོས་སྐྱོང་སྲུང་མས་གདོང༌གྲོགས་མཛོད། ། ས་འདི་
དང་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། རྒྱ་ཁྲོམ་ཆེན་གཡུ་ཐང་
གོང་མ་ཟེར། ། ལྷོ་འཛམ་བུ་གླིང་གི་ཡུལ་ཟོག་དེ། ། ཐང་འདི་ན་བརྗེ་ཚོང་བྱེད་
ས་རེད། ། དུས་ད་ཆ་སྲིན་གླིང་འཁྲུག་ས་རེད། ། དགྲ་བདུད་སྲིན་བ ཤས་ལ་
བཏང་ནས་ནི། ། ཁྲབ་མགོ་འཕྲུ་ཁྲོམ་ལ་ངོམ་ས་རེད། །ཕོ་ང་འདྲ་མ་ངོ་མ་
174
བ
།



ཤེས་ན། །ས་མདོ་ཁམས་ གླིང་གི་རྒྱལ་ས་ནས། ། འདན་ཁ་ ར་ཆུ་ར་སེ་ར་
གསུམ། ། དམག་ཁྲི་སྐོར་བཅུ་གཉིས་འགོ་འཛིན་དེ། ། དམག་དགྲ་ལ་ང་འགྲོ་
ཟེར་མི་དེ། ། སྲོག་ལུས་ལ་ཕངས་པ་མེད་ལེ་བ། ། ཕོ་ང་ལ་ཚྭ་ཞང་འདན་མ་
ཟེར། ། འདན་ཟ་ཧོར་རྒྱལ་པོའི་རྒྱལ་རྒྱུད་ཡིན། ། དགེ་དཀར་པོའི་བསྟན་པ་
སྐྱོང་མི་ཡིན། ། སྡིག་ནག་པོའི་བསྟན་པ་སྣུབ་མི་ཡིན། ། གཏམ་ཡིན་ལུགས་
བཤད་ན་དེ་འདྲ་རེད། ། ཁྱོད་མི་ནག་རྟ་ནག་ནག་ལེབ་ཅན། ། ལྟས་ནག་ནག་
དགུ་ཡིས་བསྐོར་ལེའི་བདུད། ། ཕོ་རྒོད་པོ་ཁྲབ་གྱོན་དཔུང་བརྗེས་གཉིས། །
ད་ཉོན་དང་འདྲ་མ་འདི་འདྲ་གདའ། ། རི་མཐོན་པོ་གངས་རིའི་རྩེ་མོ་ནས། །
སེང་དཀར་མོས་གཡུ་རལ་ངོམ་པའི་དུས། ། ཁྱི་རྡ་ལིས་རྔ་གོར་འགྲན་འདོད་
དེ། ། སྲོག་རྟ་རྔ་སྐྱེལ་འདོད་ཤ་རེ་ཚ། ། ལྷོ་རོང་བཙན་སྡུག་པོའི་ནགས་ཁྲོད་
ནས། །སྟག་དམར་ཡག་འཛུམ་དྲུག་ངོམ་པའི་དུས། ། གཡོ་ཝ་མོས་ གྲ་ སྤུ་
འགྲན་འདོད་དེ། ། གྲ་ཝ་ལྤགས་ཚལ་བརྒྱུར་གཏོང་འདོད་རེད། ། མཐའ་རྒྱ་
མཚོ་ཆེན་པོའི་ནང་རྒྱུད་ནས། ། སྟོབས་ཆུ་སྲིན་རྒྱ་མཚོ་གཤོག་པའི་དུས། །
སྡུག་སྦལ་རྒན་འཕག་རྩལ་འགྲན་འདོད་དེ། ། རོ་སྦལ་རོ་ཉི་མར་སྐམ་འདོད་
རེད། ། མཐོ་ནམ་མཁའི་དགུང་ན་ཉི་ཟླ་བཞུགས། ། གསལ་ཉི་ཟླའི་འོད་ལམ་
སུ་ཡིས་ཁོག། དམའ་ས་གཞིའི་སྟེང་ན་གེ་སར་བཞུགས། ། དཔོན་དེ་འདྲའི་
ཡ་བོ་སུ་ཡིས་ནུས།། སྐུ་སེང་ཆེན་རྒྱལ་པོའི་མངའ་ཞབས་ལ། ། མཐའ་རྒྱལ་
ཁག་བཅུ་སྐོར་དཔའ་རྟུལ་འཛོམས། ། དཔའ་དེ་ཚོའི་ཡ་བོ་སུ་ཡིས་ཆོག ། དེ་
ཨེ་ཡིན་མིན་ཡིན་རིམ་གསལ་ཡོང་། ། འོང་བསམ་པའི་རྟགས་མ་ཕར་ལ་བཞག
མི་འོང་དེ་སྲོག་དམར་ཤོར་རྒྱུ་རེད། ། ངས་ལག་ཏུ་འཛིན་པའི་མདའ་མོ་
འདི། ། རྗེ་གེ་སར་རྒྱལ་པོའི་མགུལ་མདའ་ཡིན། ། མདའ་འདི་ལ་ ཤ་ཟ་ཁྲག་
འཐུང་ཟེར། ། དུས་དེ་རིང་ནག་པོ་གཉིས་ལ་ཡོད། ། ཁྱོད་ཟངས་ཁོག་ཀུན་
དགའ་ར་བ་དེ། ། སྟེང་ལྷ་སྒོ་བཞིན་དུ་མ་ཕྱེ་ན། ། ང་འདན་མ་མིན་པའི་
རྟགས་ལ་ཞོག ། |: : 1:|:
175



ང ཅེས་གསུངས་ནས་མདའ་མོ་དེ་ལན་གཅིག་སྤྲིངས་པའི་སྐབས་དེར། ལྷ་
མདའི་ཁ་ནས་མེ་ལྕེ་བང་ང་ཙམ་འབར་ཞིང་ཁོའི་བྲང་ནུ་མ་གཉིས་ཀྱི་མཚམས་
སུ་ཐེབས། ཁྲབ་དང་མེ་ལོང་གིས་མ་བརྟན་ པར་བྲང་ སྒོ་ལྷ་ སྒོ་ བཞིན་དུ་ཕྱེ།
མདེའུ་རྒྱབ་ཕྱོགས་ནས་སྔོ་འཁྱུག་གེར་ཐོན་ཏེ་ཆུ་ཕར་རིའི་བྲག་ནག་ཞིག་ལ་ཕོག་
དེ་ཡང་ཆག་ཉིལ་དུ་སོང་བ་དང་ཁོ་བསམ་བློ་སྐོར་ལོང་མེད་པར་རྟ་ཐོག་ནས་
ལྷུང་། བདུད་བློན་འབུམ་ རྒོད་ཀྱིས་ རྟ་ཁ་ དཀྲུགས་ནས་འདན་མའི་ ཐད་དུ།
མཆོངས། » ཨམ་གཙིགས་བསྡམ་ནས་གྲི་མཚོན་ལན་མང་གཡུགས་ཀྱང་གནོད་
མ་འཁྲུག སེང་སྟག་གིས་མཚོན་ལེབ་ཆེན་ཤུབས་ནས་དྲངས་ཏེ་ཁོའི་གདོང་
ལེན་དུ་ཐོན། གྲི་འདེབས་གཡུགས་སྐོར་གསུམ་རེ་བྱས་ཀྱང་རྒྱལ་ཕམ་དབྱེ་བ་མ་
ཆོད། སེང་སྟག་གིས་རྟ་ཁ་གཅུས་ནས་བྲོས་ཁུལ་བྱས་པས། ཁོས་གཡོ་ཇུས་
ཡིན་ལེ་མ་ཤེས་པར་རྒྱབ་ནས་འདའ་འདེད་བྱས། བར་ཁྱད་འདོམ་གང་ཙམ་
ལས་མེད་པའི་སྐབས་དེར་སེང་སྟག་གིས་རལ་གྲི་ཕྱིར་གཡུགས་བྱས་པ་དེ། ཁོའི་
སོག་པ་གཡས་པའི་སྟེང་དུ་ཕོག་ནས་གཡོན་མའི་མཆན་འོག་བར་དུ་བཤགས།
གློ་བ་དང་མཆིན་པ་རྟ་ཐོག་ནས་འཛར་བཞིན་ས་ལ་ལྷུང་། དེ་ཉིན་གླིང་དམག་
རྣམས་ཀྱིས་རྟ་པ་བཅུ་སྐོར་དེ་དག་ཤུལ་མེད་བཅོས། དགའ་འབོད་རྒྱ་ཆེ་བྱེད་
པའི་སྐབས་དེར་ཤར་གར་སྡོད་འགྲུལ་པའི་ནང་རྒྱུད་ནས་ལག་དོ་ཀརྨ་བཀྲ་ཤིས་
དང་བསམ་པའི་དོན་གྲུབ། ལྷ་རྒྱལ་ནོར་བུ་གསུམ་དེ་རུ་བྱོན། དྲི་མེད་དར་
དཀར་གྱིས་སྣེ་དྲངས་ནས་རྟ་ནོར་ལུག་གསུམ་དང་དར་གོས་ཡུག་ཚན་མང་པོ་
རྟགས་མར་ཕུལ། སང་གི་ཉི་མ་སྔ་ཤར་ཐོག་ ཤར་གར་སྡོད་འགྲུལ་པ་རྣམས་
གླིང་སྒར་དུ་འོང་རྒྱུའི་དབུ་མནའ་བཞེས། དེ་ནས་རང་སྒར་དུ་ཁྲ་འཁྱིལ་ལེར་
ཕྱག་ཕེབས་པར་གདའོ། །
ཉི་མ་དེ་ཡི་ཕྱི་ནང་ཤར་ཕྱོགས་རྒྱ་ཡུལ་ནས་སྲས་སྲོས་བཟའ་ཚོ་ཆ་གཉིས་
དང་འུ་ཟིའི་སྲས་མོ་གཡུ་ཡི་སྒྲོལ་ཆུང་། ཤར་གར་སྡོད་འགྲུལ་པ་རྣམས་རིམ་
བཞིན་གླིང་སྒར་དུ་ཕྱག་ཕེབས། སྐུ་རྗེ་རྒྱལ་པོའི་ཞལ་རས་མཇལ། དེ་ནས་
176



མགྲོན་སྦྱིན་རྣམས་ལྷ་གུར་དུ་འཛོམས། གཡས་གྲལ་ཉི་མ་ཤར་འདྲ། གཡོན་
གྲལ་ཟླ་བ་ཚེས་འདྲ། :: དཀྱིལ་གྲལ་སྐར་ཚོགས་བཀྲ་འདྲ། ཟུར་གྲལ་ཨ་ལོང་
བསྐོར་འདྲ། ། མཐའ་གྲལ་མུ་ཏིག་དར་ལ་བརྒྱུས་པ་འདྲ་ཞིག་མཛད། ཟ་འཐུང་
ལོངས་བ་ལྷ་དང་མཉམ་ལེ་སྤྱོད་ནས་བཞུགས་པའི་སྐབས་དེར། རྒྱུ་ཡི་སྲས་མོ་
ཨ་མགོན་མཚོས་རང་གྲལ་ལས་ཡར་བཞེངས། མཛོད་དེར་དཀར་དམར་ཡུག་
ལྔས་སྣེ་དྲངས། གསེར་སྒམ་དང་དངུལ་སྒམ་ཟངས་སྒམ་བཅས་གླིང་རྒྱལ་བློན་
རྣམས་ཀྱི་མདུན་སར་སྤུངས་ནས་གླུ་འདི་ཕུལ་ལོ། ། དེ་
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་ གི་ འགུགས་ ལུགས་ རེད། ། སྐྱབས་ ཡི་ དམ་བླ་མ་དཀོན་ མཆོག་
གསུམ། ། གསོལ་བ་སྙིང་གི་དབུས་ནས་འདེབས། ། བྱིན་རླབས་པ་མ་ཆུང་
ཐུགས་རྗེས་གཟིགས། ། ལྷ་ཆོས་སྐུའི་བྱིན་རླབས་ཐོབ་པར་ཤོག ། ལྷ་ལོངས་
སྐུའི་བྱིན་རླབས་ཐོབ་པར་ཤོག ། ལྷ་སྤྲུལ་སྐུའི་བྱིན་རླབས་ཐོབ་པར་ཤོག ། ལྷ་
དེ་འདྲ་ཡན་ལ་འབོད་ལེ་མེད། །ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་
ཡི་རྒྱལ་ས་ནས། །ས་འདི་ལ་ཇ་ཐང་བར་མ་ཟེར། ། ཐང་ཆེན་པོ་རྒྱ་སྟག་གླིང་
པས་བཟུང༌། ། གླིང་སྟག་དམར་འཛུམ་དྲུག་ངོམ་ས་རེད། ། དབུས་ལྷ་གུར་
དཀར་མོའི་ནང་བཅུད་ནས། ། སྟོང་ཁ་ལོ་སྒྱུར་བའི་རིན་པོ་ཆེ། ། རྗེ་རིགས་
གསུམ་མགོན་པོའི་ སྤྲུལ་ པ་དེ། ། ལྷ་རྒྱལ་ཆེན་གེ་ སར་དམག་ གི་དཔོན། །
ཐུགས་ཞལ་འཛུམ་བུ་མོའི་ གླུ་ལ་ གསོན། ། ཁྲི་དུང་ཁྲི་དཀར་མོའི་ཡང་སྟེང་
ནས། ། ཚེས་བཅོ་ལྔའི་དུང་ཟླ་ཤར་འདྲ་དེ། ། གདོང་འབུམ་པའི་ལྷ་སྲས་དགྲ་
ལྷས་མཁྱེན། ། ཐུགས་གཡེངས་མེད་བུ་མོའི་གླུ་ལ་གསོན། ། སྟོབས་རུ་ཆེན་
དམག་གི་ ནང་ རྒྱུད་ ནས། ། གླིང་ ཕྱོགས་ བཞིའི་ དམག་ དཔོན་ ལྷན་ རྒྱས་
གསོན། ། གསོན་ཟེར་ནས་དམ་ཆོས་མ་ཡིན་དེ། ། གཏམ་འདུན་མའི་རེ་བ་
ཚིག་གསུམ་ཡོད། ། དུས་ད་ལོ་མིན་པའི་གཞེས་ཉིན་ལོར། ། དགྲ་མ་རུངས་
བདུད་སྲིན་དུ་རུ་གསུམ། ། ལས་མི་དགེ་གཅིག་ཡ་གཅིག་གིས་སྐྱོར། ། ཤར་འུ་
177



ཟིའི་རྒྱལ་ས་འཕྲོགས་དང་རྟིང་། ། ངེད་ ཤར་ཡུལ་མི་བདེ་ཡོམ་ཡོམ་རེད། །
ནོར་རྒྱུ་ནོར་སྟོང་པས་མི་ཚད་ལེ། ། ལས་མི་ཤི་རྟ་འགྱེལ་ཡང་ཡང་མཐོང༌། །
ཤར་འུ་ཟི་རྒྱ་ཡུལ་རྒྱལ་ཁམས་གཅིག ། ཤར་ཇི་ཡུལ་བདུད་ཀྱིས་ མནར་བའི་
དུས། ། ངེད་ཤར་ཕྱོགས་རྒྱལ་ལ་ཞོར་བརྡུང་ཕོག་ ། ཆུ་ཉ་མོ་མི་བདེ་གཉིས་ཀ་
རེད། ། དུས་ད་ལོ་ལྷ་སྡེ་དཀར་པོའི་དམག། ལྷ་གོང་མའི་ལུང་བསྟན་དེ་དང་
གཅིག ། ཇ་བདག་མོའི་ཞུ་སྐུལ་དེ་དང་གཉིས། ། གླིང་གེ་སར་རྒྱལ་པོའི་དྲིན་
དང་གསུམ། ། ཤར་ཇ་ཡུལ་ཕེབས་ལེ་སྐུ་དྲིན་ཆེ། ། གླིང་རྒྱལ་པོས་ཐུགས་རྗེའི་
སྤྱན་གྱིས་གཟིགས། ། ཤར་ཇ་ཡུལ་སྡུག་མྱོང་རྗེ་འབངས་རྣམས། ། བདུད་ནག་
པོའི་ཁ་ནས་འདྲེན་རོགས་མཛོད། ། ཤར་འུ་ཟི་ཇ་ཡི་རྒྱལ་པོ་དེ། ། བློ་སེམས་པ་
ལྷ་ལ་དཀར་ལེ་རེད། ། ཞེ་ནག་པོ་བདུད་ལ་གནག་ལེ་རེད། ། སྡེ་འབངས་ལ་
བྱམས་སྐྱོང་ཆེ་ལེ་རེད།། རྗེ་དེ་ཡི་སྲས་བཙུན་ཨ་མན་མཚོ། ། མ་ཡེ་ཤེས་མཁའ་
འགྲོའི་སྤྲུལ་པ་ལ། ། མ་མཛངས་མའི་ཡོན་ཏན་བརྒྱད་དང་ལྡན། ། སྐུ་ཞལ་
རས་མཚར་ལ་ངག་སྒོ་འཇམ། ། ཤར་ཇ་ཡུལ་བྱམས་དང་སྙིང་རྗེས་སྐྱོང༌། ། བློ་
དད་པ་གེ་སར་ལྷ་ལ་བྱས། ། མགོ་འདྲེན་པའི་རྒྱབ་གཏད་གླིང་ལ་བཅོལ། །
སྨན་སྙིང་དང༌འདྲ་ལེའི་ གཡུ་ སྒྲོལ་མ། ། གླིང་ ལྷ་སྡེ་དཀར་པོའི་ རྒྱལ་ སར་
མངགས། ། ཇ་འུ་ཟིའི་བདེ་སྡུག་ཞུས་ཤོག་གསུངས། །སྨན་དགུང་ལོ་ཆུང་
ཡོང་བློ་སྟོབས་ཆེ། །མ་མཁའ་འགྲོའི་ལུང་དང་ཡུམ་གྱི་བཀའ། ། སེམས་རྣ་
བར་བཞག་ནས་ལྷ་ཡུལ་བརྒྱུད། ། གླིང་ལྷ་སྡེ་དཀར་པོའི་རྒྱལ་སར་བྱོན། ། རྗེ་
སེང་ཆེན་ཞལ་མཇལ་མི་ཚད་ལེ། ། གླིང་དཀར་པོའི་དཔོན་དམག་ཇ་ཡུལ་
གདན། ། སྨན་ཁོང་ཡང་རང་གི་རྒྱལ་སར་ཕེབས། ། ཡུན་མི་རིང་ཇ་ཡི་རྒྱལ་ས་
ལ། ། བདེ་སྐྱིད་པའི་ཉི་མ་ཚེས་རྒྱུ་རེད། ། དེ་ རེད་དེ་གསལ་འདེབས་ཞུ་རྒྱུ་
ལ། ། གླིང་རྒྱལ་པོས་མ་མཁྱེན་མ་རེད་དེ། ། བདུད་ཀ་ར་མིག་དགུ་མགོ་བཞི་
གསུམ། ། དགྲ་ཤ་པ་ནུ་བོ་སྦལ་སྐྱེ་བཞི། ། གཅིག་མ་ལུས་ཤུལ་མེད་བཅོས་པ་ལ།
ལས་ དང་པོ་བླ་སྲོག་གཅོད་དགོས་ཟེར། ། བདུད་དེ་ཚོའི་བླ་སྲོག་མ་རྙེད་
178



ན། ། དམག་ལོ་དགུ་བརྒྱབ་ཀྱང་མི་ཐུབ་ཟེར། ། དོན་དེ་ཚོ་རྒྱལ་པོས་ཐུགས་ལ་
བཅངས། ། སྡེ་འུ་འབངས་མུན་པའི་གླིང་ནས་དྲངས། ། ཇ་འུ་ཟིའི་གཏེར་
ཆེན་ཀུན་ལ་ཕབ། ། འགྲོ་རིགས་དྲུག་ཆོས་ལ་འགོད་རོགས་མཛོད། ། ཇ་འུ་
ཡུལ་ བདེ་ འཁོད་ ཡོང་ ལེའི་ ཆེད། ། ལུས་ དགྱེ་ དགྱེ་ དགྱེ་ ལ་ ཕྱག་ གསུམ་
འཚལ། ། ཚེ་སྔོན་མའི་སྡིག་སྒྲིབ་དག་པར་ཤོག ། ལུས་དགྱེ་མ་སྒུར་ལ་ཕྱག་
གསུམ་འཚལ། ། ཚེ་ད་ལྟའི་བར་ཆད་ཞི་བར་ཤོག ། ལུས་སྒུར་སྒུར་སྒུར་ལ་
ཕྱག་གསུམ་འཚལ། ། ཚེ་ཕྱི་མའི་ཡར་འདྲེན་ཡོང་བར་ཤོག ། གླིང་རྒྱལ་བློན་
ཐུགས་ལ་དེ་ལྟར་ཞོག ། ཀྱི་ཀ འོ་ལེ་
ཅེས་གླུ་དེ་ལྟར་ཕུལ་བ་དང་སྐུ་རྗེ་རྒྱལ་པོ་སངས་རྒྱས་གེ་སར་གྱི་ཞལ་ནས་
ཡ། ཁོ་བདུད་ཕྲུག་ཀ་ར་དབང་ཕྱུག་གཙོས་བདུད་བློན་དཔོན་འཁོར་རྣམས།
སྟོབས་རྫུ་འཕྲུལ་ཇི་ལྟར་ཆེ་བ་དང་རང་འཚོ་ཐུབ་པའི་བླ་གནས་ཡོད་དེ། ཕ་
དགའ་རབ་འདྲ་བའི་མཐུ་ནུས་སུ་ལ་མེད། གནའ་སྔ་མོ་མོན་གླིང་འཁྲུག་པའི་
སྐབས། བདུད་རྒྱལ་དགའ་རབ་དབང་ཕྱུག་དང་ང་གེ་སར་དམག་གི་རྒྱལ་པོ་
གཉིས། དངོས་ཡོད་བརྒྱ་ལ་ དངོས་ མེད་ སྟོང་ གི་ སྤྲུལ་ པ་འགྲན་པའི་མཐར།
ངས་དགའ་རབ་དབང་ཕྱུག་ལས་རྣམ་པར་རྒྱལ་ནས་ཤིང་ཁྲི་མེ་ལ་བསྲེགས་པ་
ཡིན། རྒྱ་ གལ་ སྲིད་བདུད་ཕྲུག་ ཀ་ རའི་ རྒྱབ་ རྟེན་ ཕ་ དགའ་ རབ་བྱུང་ ཡང་
འཇིགས་མི་དགོས། གླིང་ལྷ་མགོ་མཐོ་བའི་ཐོག་དཔའ་རྟུལ་ངར་རྒོད་ཆེ་བ་
དང་། བདུད་སྲིན་མ་ལུས་རྩད་ནས་གཅོད་པའི་ཐབས་དང་འུ་ཡུལ་འདྲེན་པའི་
ལས་དབང་ང་ལ་ཡོད་པས་སྲས་མོ་ཨ་མེས་གཙོས་པའི་འདིར་འཛོམས་ལྷན་རྒྱས་
བག་ཕེབས་ ངང་བཞུགས་ པར་ འཚལ་ གསུངས་ པ་ དང་། ཐམས་ ཅད་ ཀྱིས་
མངོན་པར་བསྟོད་ནས་ཚོགས་ར་དགའ་སྤྲོའི་རྣམ་པས་ཁེངས་པའི་སྐབས་དེར།
རྒྱུ་ཡི་སྲས་མོ་ཨ་མེས་མཚོས་དར་དཀར་དྲི་མེད་ཀྱིས་སྣེ་དྲངས། གསེར་དངུལ་
ནོར་རིགས་དང་དར་གོས་བརྒྱ་འབུལ་སྟོང་འབུལ་ཞུས་ནས་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
179



གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ཤར་རྒྱ་ ནག་ རི་ བོ་ རྩེ་ ལྔ་ ནས། ། ལྷ་ ཐུགས་ རྗེ་ འཕགས་ པ་ འཇམ་ དཔལ་
དབྱངས། ། དུས་དེ་རིང་ཨ་མེས་གྲོགས་ལ་བྱོན། ། གླུ་ལེན་པའི་མགོ་མོ་བཟང་
བར་ཤོག ། ངག་འགུགས་པའི་བསམ་དོན་གྲུབ་པར་ཤོག ། ས་འདི་དང་ས་ངོ་
མ་ཤེས་ན། ། ཤར་འུ་ཟིས་ཇ་ཐང་བར་མ་ཟེར། ། རྟ་འདོ་བའི་ཉི་ལམ་བཅོ་
བརྒྱད་ཡོད། ། གནའ་སྔ་མོ་ཚོང་སྒར་ ཕབ་ ས་ རེད། ། དུས་ ད་ ཆ་ ལྷ་ སྒར་
འབེབས་ས་རེད། ། སྨན་ང་འདྲ་ང་ངོ་མ་ཤེས་ན། ། ཤར་རྒྱ་ཡུལ་བཀྲ་ཤིས་ཁྲི་
སྒོ་ནས། ། རྫོང་མི་འགྱུར་རི་བོ་ཆོས་རྫོང་ནས། ། སྨན་ང་ལ་ཨ་མེས་མཚོ་མོ་
ཟེར། ། རྒྱ་མི་ཆེན་དཔོན་པོའི་སྲས་མོ་ཡིན། ། རྗེ་སེང་ཆེན་ལྷ་ཡི་བླ་མ་ཁྱེད། །
གནའ་སྔ་ མོ་ རྒྱ་ གླིང་ འཁྲུག་པའི་ དུས། ། ངེད་ སྤུན་ བདུན་ སྲས་ མོས་ རྒྱུ་ལ་
གདན། ། ཁྱེད་རྒྱལ་པོས་སྲིན་མོའི་རོ་རུལ་བསྲེགས། ། ཡབ་རྒྱལ་པོའི་ལྟ་བ་
འགྱུར་ལེ་དེ། ། ང་ཨ་མེས་ཡིད་ངོར་ཝ་ལེར་གསལ། ། དུས་དེ་རིང་ཞལ་མཇལ་
མི་ཚད་ལེ། ། གསུངས་སྒྲ་དབྱངས་གོ་ལེ་བསོད་ནམས་བསམ། ། དེས་མི་ཚད་
སྲས་མོ་གཡུ་སྒྲོལ་མཇལ། ། ངེད་ཚོང་འགྲུལ་ཡིན་ཀྱང་གནས་འདིར་ཐུག །
གཅེན་ཨ་མགོན་ཞུས་ལེའི་འདུན་མ་རྣམས། ། རྗེ་སེང་ཆེན་ལྷ་ཡི་བླ་མ་ཡིས། །
ཐུགས་སྙིང་རྗེས་དང་ལེན་མཛད་པ་ལ། །ད་དེ་བས་བསམ་བརྗོད་བློ་སེམས་
དགའ། ། ལུས་བ་སྤུ་ཡིན་ཀྱང་འགུལ་ནས་བྱུང༌། ། རྗེ་སེང་ཆེན་ལྷ་ཡི་བླ་མ།
ཁྱེད། །ལྷ་ཚངས་པ་དཀར་པོའི་ཐུགས་སྲས་ལ། ། འགྲོ་རིགས་དྲུག་འདྲེན་
པའི་བླ་མ་རེད། ། མཐོ་བཙན་པོ་བརྡུང་བའི་ཐོ་བ་ལ། ། དམའ་སྙེམས་ཆུང་
འདྲེན་པའི་ཕ་མ་རེད། ། དུས་དེ་རིང་ཞལ་རས་མཇལ་དང་བསྟུན། ། གསེར་
སེར་པོའི་མཎྜལ་བཅུ་གསུམ་ཐོག ། གཡུ་སྔོན་མོའི་མཎྜལ་བཅུ་གསུམ་སྣོན། །
དངུལ་ཁམ་པའི་མཎྜལ་བཅུ་གསུམ་བཅས། ། གླིང་རྒྱལ་བློན་མཇལ་ལེའི་མཇལ་
རྟེན་ཡོད། །ཞལ་མཇལ་ནས་མཇལ་ཡུན་རིང་བར་ཤོག ། དགྲ་མ་རུངས་
བདུད་སྲིན་ཕབ་པའི་དུས། ། མཐོ་རི་རབ་ལྷུན་པོ་མ་འགྱུར་ན། ། དམའ་རྫ་
180



ཆུང་འགྱུར་བ་བྱུང་ཡང་བྱུང༌། ། མཐའ་རྒྱ་མཚོ་ཆེན་པོ་མ་སྐམ་ན། ། འདམ་
རྫིང་ཆུ་སྐམ་ལ་སོང་ཡང་སོང༌། ། གླིང་དཀར་པོའི་བསྟན་སྲིད་མ་འགྱུར་ན། །
བདུད་ནག་ པོའི་ རྩ་ བ་ སྟོང་ ཡང༌ སྟོང༌། ། དེ་ སྟོང་ ན་ འཇིག་ རྟེན་ མི་ ཟན་
སྟོང༌། ། འགྲོ་རིགས་དྲུག་ཀུན་ལ་བདེ་བ་ཐོབ། ། ནང་སངས་རྒྱས་བསྟན་པ་
དར་ལེ་རེད། ། དེ་ཡིན་ན་གླིང་དཀར་རྒྱལ་བློན་ཚོས། ། སྔར་བདུད་བཞི་ཆམ་
ལ་ཕབ་ལེ་བཞིན། །ཤ་ལོངས་སྤྱོད་བདུད་སྲིན་དཔོན་འཁོར་རྣམས། ། གཅིག་
མ་ལུས་ཡུ་མེད་བཅོས་ནས་ནི། ། ཇ་འུ་ཡུལ་བདག་དབང་རང་ལ་གནང༌། །
མཐའ་ཉེ་ འཁོར་ ཞོར་ བརྡུང༌ ཕོག་ པའི་ སྡེ། ། དམག་ མི་ ཤའི་ མུ་ གེ་ མེད་ ལེ་
མཛོད། ། དེ་ཡན་ཆོད་བུ་མོའི་ཞུ་དོན་ཡིན། ། ད་དེ་མིན་ཟུར་དུ་ཞུ་རྒྱུ་ལ། །
གླིང་གསོལ་ དཔོན་མི་ཆུང་ ཁ་ བདེ་གཅིག ། གཞུ་ག་དར་བློན་པོ་ཕྱིང་སྔོན་
གཉིས། ། གནའ་སྔ་མོ་རྒྱུ་ལ་བྱོན་པའི་དུས། ། གཏམ་མཁས་པས་དྲི་བའི་དྲིས་
ལན་འཕྲོད། ། དྲིན་རྒྱ་ལ་ཆེ་བའི་མི་གཉིས་ཡིན། ། དུས་དེ་རིང་ཉི་མའི་གདོང་
གང་ལ། ། ཞལ་སྐྱོར་མ་མཇལ་ལེའི་སྐབས་དང་བསྟུན། ། དར་གོས་ཚན་སུམ་
ཅུའི་འབུལ་བ་ཡོད། །རྒྱུ་འབུལ་བ་ཆུང་ཡང་སེམས་མཚོན་དང་། ། སྒོས་བོད་
རྒྱ་མཛའ་བའི་རྟེན་དུ་འབུལ། ། ཡིད་དགའ་བས་ནོམ་བཞེས་ཡོད་པ་ཞུ། ། ཀླུ་
གོ་ན་རྒྱལ་བློན་ཐུགས་ལ་ཞོག ། མ་གོ་དེ་གླུ་ལ་སྐྱོར་རྒྱུ་མེད། །
ཅེས་གླུ་ མཇུག་རྫོགས་པ་དང་ཚོང་དཔོན་ནོར་བཟང་དང་ བཅས་ པས་
ཡང་འབུལ་བ་མང་པོ་ཕུལ། སྔར་རྒྱུས་དང་ད་རྒྱུས་མང་པོ་གླེང་ནས་བཞུགས་
པའི་སྐབས་དེར་གསེར་ཁྲི་རིན་ཆེན་དབང་རྒྱལ་གྱི་ཁྲི་སྟེང་ནས། སེང་ཆེན་མི་
ཡི་ཉི་མས་ཞལ་འཛུམ་ངང༌། སྤྱན་མིག་སྐར་ཆེན་འདྲ་ལེ་དེ་ཚོགས་ར་ཡོངས་སུ་
གཟིགས། རྒྱལ་ གླུ་ ཁྲོམ་ ཆེན་ ཟིལ་ གནོན་ གྱི་ རྟ་ ལ་ དྲངས་ ནས་ མགུར་ འདི་
བཞེངས་པར་གདའོ། །
ཀོར པ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
181



གནས་རབ་རྫོགས་རྒྱལ་བའི་ཞིང་ཁམས་ནས། ། ཁྲི་གླང་ཆེན་སྔོན་མོའི་ཁྲི་སྟེང་
ནས། ། ལྷ་ཆོས་སྐུ་ཀུན་ཏུ་བཟང་པོ་ཁྱེད། ། འཁོར་ཆོས་སྐུ་བརྒྱ་ཚོའི་ཚོགས་
ཀྱིས་བསྐོར། ། དུས་དེ་རིང་གེ་སར་གྲོགས་ལ་བྱོན། ། ཤར་རི་བོ་ཏཱ་ལའི་ཞིང་
ཁམས་ནས། ། མཛེས་མེ་ཏོག་པདྨའི་ཁྲི་སྟེང་ནས། ། ལྷ་ལོངས་སྐུ་ཐུགས་རྗེ་
ཆེན་པོ་ཁྱེད། ། འཁོར་ལོངས་སྐུ་བརྒྱ་ཚོའི་ཚོགས་ཀྱིས་བསྐོར། ། དུས་དེ་རིང་
གེ་སར་གྲོགས་ལ་བྱོན། ། གནས་ཟངས་མདོག་དཔལ་རིའི་རྩེ་མོ་ནས། ། ནང་
རྔ་གཡབ་གླིང་གི་གནས་མཆོག་ནས། ། རྗེ་རིག་འཛིན་པདྨ་ཐོད་ཕྲེང་རྩལ། །
འཁོར་སྤྲུལ་སྐུ་བརྒྱ་ཚོའི་ཚོགས་ཀྱིས་བསྐོར། ། དུས་དེ་རིང་གེ་སར་གྲོགས་ལ་
བྱོན། ། གླུ་ལེན་པའི་འགོ་མོ་བཟོང་བར་ཤོག ། ངག་འགུགས་པའི་བསམ་དོན་
གྲུབ་པར་ཤོག ། ས་འདི་དང་ས་ངོ་མ་ཤེས་ན། །ས་འདི་ལ་ཇ་ཐོང་བར་མི་
ཟེར། ། མི་ང་འདྲ་ང་ངོ་མ་ཤེས་ན། ། ཚེ་སྔ་མོ་བྱིས་པའི་དུས་ཚོད་ལ། །ས་རྨ་
སྨད་འདྲེ་ལུང་སུམ་མདོར་བསྡད། ། སྦེ་ཨབ་ར་གཉིས་ལ་རྟེན་བསྟུན་བྱས། །
དེས་མི་ཚད་གྲོ་མ་བཟོས་ནས་འཚོ། ། སྐབས་དེ་དུས་ཇོ་རུ་ཡབ་ཟན་ཟེར། །
བར་རང་ལོ་བཅུ་གསུམ་ཁ་ལོངས་དུས། ། རྟ་ལྷ་རྟ་རྐྱང་རྒོད་རི་ནས་བཟུང༌། །
སྒ་གསེར་སྒ་རིན་ཆེན་དབང་རྒྱལ་དང༌། ། གདོན་བལ་གདན་རྨེད་བ་དགུ་ཡིས་
བསྐོར། ། རྟ་རྒྱུག་ནས་མགྱོགས་རྩལ་དང་པོ་བླངས། ། རྨ་ཤེལ་གྱི་བྲག་ལ་འོད་
ཀྱི་མཚོ། ། ཤེལ་བྲག་རི་འོད་ཀྱི་མཚོ་མོ་ནས། །དཔའ་དགྲ་ལྷའི་གོ་མཚོན་སྣེ་
དགུ་འཐེན། །ཁྲ་ ཤིག་ཤིག་ལུས་ ལ་ བསྐོར་ དང་ཚུན། ། གླིང་དཀར་པོའི་
གསེར་ ཁྲི་ འཛིན་ དང༌ རྟིང་། ། བྱང༌་ ཀླུ་ བཙན་ གཙོས་ པའི་ ཕྱོགས་ བདུད་
བཞིས། ། ནང་སངས་རྒྱས་འཕྲིན་དོན་སྤྱི་དགྲ་བསགས། །སྒོས་ལྷ་སྡེ་གླིང་ལ་
སྒེར་དགྲ་བཙུགས། ། རང་ཡུལ་སྡེ་གསེར་ཕྱེ་བཞིན་དུ་འགྲིལ། ། གཞན་ཡུལ་
སྡེ་ཡོས་ཁྲ་བཞིན་དུ་དཀྲུགས། ། དྲིན་མར་སྐྱེས་བུ་རྟ་མར་ལ་བསད། ། ལྷ་མི་
བཞེངས་སྐུ་ མཁར་རྨང་ནས་བཤིག ། ནོར་རིན་ཆེན་བང་ མཛོད་ སྟོང་ལ་
འགྱུར། ། ཞི་མི་ བདེ་འཛམ་ གླིང་འཁྲུག་ པའི་དུས། ། གོང་ ལྷ་ དང༌ མཁའ་
182



འགྲོའི་ལུང་དང་བསྟུན། ། བར་གྲུབ་ཆེན་བརྒྱ་བཅུའི་དམག་འགོ་དྲངས། །
འོག་རྒྱལ་ཁམས་མི་སྡེའི་སྐྱོར་མར་རྟེན། ། མཐའ་རྒྱལ་ཁག་བཅུ་སྐོར་དབང་དུ་
འདུས། ། ལས་མ་དག་བདུད་ཡུལ་ཆོས་ལ་བཀོད། ། དགྲ་མ་ཐུབ་ཆམ་ལ་ཕབ་
དང་ཚུན། ། ཕོ་ང་ལ་གེ་ སར་རྒྱལ་པོ་ཟེར། ། ཕོ་རྒོད་པོ་ཡིན་མིན་ཅི་ཡང་
དེ། ། ཕྱི་བདུད་དང་སྲིན་པོའི་གཉའ་ནས་གནོན། ། ནང་འགྲོ་དྲུག་སེམས་
ཅན་བདེ་ལ་བཀོད། །རུ་སྔ་རུ་གསོད་པའི་ཤན་པ་དང་། ། རུ་ཕྱི་རུ་འདྲེན་
པའི་བླ་མ་བྱས། །ད་དེ་ནས་ང་ལ་ཤན་པ་དང་། ། ཡང་ལ་ལས་ལྷ་ཡི་བླ་མ་ཟེར།
ཤན་བླ་ མ་ ཡིན་ མིན་ ཅི་ ཡང་ དེ། ། འདྲེ་བདུད་སྲིན་གསོན་ ལ་ བཞག་ ལེ་
དང༌། ། འཆི་རྣམ་ཤེས་མ་དྲངས་བཞག་བསམ་མེད། ། གོང་ཅི་བཤད་རྒྱལ་
པོའི་ཡིན་ལུགས་རེད། ། དོན་སྙིང་པོ་རྒྱལ་བློན་གསན་རྒྱུ་ལ། ། མཐའ་བདུད་
སྲིན་དམག་དང་དུ་རུའི་དམག་ ། དགྲ་ཕྱི་ནང་ངན་པ་མཐུན་སྡེབ་བྱས། །
ཤར་འུ་ཟི་རྒྱལ་པོའི་ རྒྱལ་གཞིས་འཕྲོགས། ། ལྷ་བྱ་ར་བཙན་ལ་མནོལ་གྲིབ་
བཏང༌། ། བློན་ཀུན་བཟང་ལྕེ་རྩེར་ཐེལ་ བ་ མནོན། ། སྨན་གཡུ་ཡི་མེ་ཏོག་
འཁྱར་ལ་ཐུག ། ཡུལ་རྒྱལ་འབངས་མི་བདེ་སྡུག་གིས་གཟིར། ། སྐྱིད་གསེར་
ཆེན་ཉི་འོད་ཕར་ལ་ཡལ། ། བློ་མི་འདོད་མུན་ཆེན་ཚུར་ལ་རུབ། ། དམའ་
དམྱལ་བའི་ཚ་གྲང་མི་ཡུལ་མྱངས།། བདེ་སྐྱིད་པའི་ཉི་མ་མི་མཐོང་མོད། །
མཁའ་ཁྲི་གདུགས་ཉི་མ་ཤར་ནས་ཚེས། ། མཐའ་མུན་པའི་གླིང་ཆེན་འོད་ཀྱིས་
བཅོམས། ། ཡུན་མི་རིང་ཇ་ཡི་རྒྱལ་ས་ལ། ། བདེ་སྐྱིད་པའི་ཉི་མ་ཚེས་ནས་
ཡོང་། ། ཕ་བདུད་རྒྱལ་དགའ་རབ་དབང་ཕྱུག་དང༌། ། བུ་བདུད་ཕྲུག་ཀ་ར་
དབང་ཕྱུག་ལ། ། མཐུ་དཔའ་ རྩལ་ཅི་ཡོད་ ང་ཡིས་ཤེས། ། གཏམ་ལོ་ རྒྱུས་
བཤད་ན་ཨེ་འདྲ་རེད། །གནའ་སྔ་མོ་སྔར་གྱི་དུས་ཚོད་ལ། ། ལྷོ་མོན་དང་ལྷ་
སྡེ་དཀར་པོ་གཉིས། ། དམག་མི་ལོ་གསུམ་རིང་འཁྲུག་པའི་དུས། ། བདུད་ཕོ་
རབ་བརྒྱ་ཡི་རྟེན་ཕུར་དེ། ། མོན་ཨ་དྲག་དྲུག་ཅུའི་རྒྱལ་པོ་དེ། ། ཕོ་བདུད་རྒྱལ་
ཤིང་ཁྲི་ཟེར་ལེ་བས། ། ངེད་ལྷ་སྡེའི་འགྲན་ཡ་མི་ནུས་དུས། ། བདུད་དགའ་
183



རབ་དབང་གི་རྒྱལ་པོ་ལ། ། འུ་ཐབས་ཟད་ལྷ་ཡུལ་འདྲེན་རོགས་ཞུས། ། ཁོ་
བདུད་རྒྱལ་དགའ་རབ་དབང་ཕྱུག་གིས། ། མཐོ་ནམ་མཁའི་དགུང་ནས་འཇའ་
སྐས་དཔྱངས། ། ལྷོ་བདུད་རྒྱལ་ཤིང་ཁྲི་རྒྱལ་པོ་དེ། ། མུ་སྟེགས་པའི་ཡུལ་དུ་
འདྲེན་གཤོམ་བྱེད། ། ང་རྒྱལ་པོས་ལྷ་རྟ་རྐྱང་རྒོད་ཀྱི། ། ལུས་རྩ་ཆེན་རེ་ལ་སྒོ་
ཆེན་རེ། ། ལུས་རྩ་ཆུང་རེ་ལ་སྒོ་ཆུང་རེ། ། མཐུ་སྤྲུལ་པས་བསྒར་ནས་ངང་
དཀོར་བཞིན། ། མཐོ་ནམ་མཁའི་སྟེང་ན་ལྡིང་པའི་དུས། ། བྱ་ཁྱུང་ཆེན་ཡིན་
ཀྱང་གཤོག་རྩལ་ཉམས། ། གནམ་འཕུར་གྲུ་ཡིན་ཀྱང་ཁ་ངོ་སྐྱེང་།། ང་མི་རྟའི་
འཕུར་ལམ་འགོག་མི་མེད། ། མཐོ་ནམ་མཁའི་བྱ་ལམ་གོང་མ་ནས། ། བདུད་
དགའ་ རབ་ རྒྱལ་ པོའི་ འཇའ་ སྐས་ བཅད། ། ། ལྷོ་ ཤིང༌ ཁྲི་ མི་ ཟན་ མེ་ ལ་
བསྲེགས། ། ཕོ་དགའ་རབ་འདུལ་དགོས་ སྙམ་པའི་ཚེ། ། མཐུ་དཔའ་ ཁ་ མ་
ཆོག་བྲོས་ནས་སོང་། ། ང་རྒོད་པོ་མིན་དེ་ལྷ་ཤུགས་ཆེ། ། དུས་མཐའ་མ་རྒྱལ་
ཁ་གླིང་པས་བླངས། ། དཔེ་མང་པོ་མི་ཞུ་ལོ་རྒྱུས་རེད། ། དུས་ད་ལོ་ལྷ་ཡི་ལུང་
དང་གཅིག ། སྒོས་གཡུ་སྒྲོལ་སྲས་མོའི་ཞུ་སྐུལ་གཉིས། ། གླིང་ལྷ་སྡེ་དཀར་
པོའི་དཔུང་ཆེན་འདི། ། ཤར་འུ་ཟི་ཇ་ཡི་རྒྱལ་སར་སྤུངས། ། དམག་ཐེངས་
མང་བརྒྱབ་པའི་གཡུལ་འཁྲུག་ནང༌། ། དམག་ཕམ་གྱོང་ནག་པོ་བདུད་ལ་ཕོག
དཔའ་རྟགས་མ་རང་ཕྱོགས་དམག་གིས་བླངས། ། དམག་མགོ་མོ་བཟང་བའི་
རྟེན་འབྲེལ་བསྒྲིགས། ། རྟགས་བཟང་གསུམ་གླིང་ལ་འཛོམས་པའི་དུས། ། ཇ་
འུ་ཡུལ་སྲས་མོ་རང་ཡུལ་བྱོན། །ཤར་གར་སྡོད་འགྲུལ་དང་སྲས་སྲོས་ཆ། ། ཚེ་
སྔོན་མའི་སྨོན་ལམ་བཙན་པ་ཡིས། ། ཇ་འུ་ཟིའི་ཇ་ཐང་གོང་མར་འཇོམས། །
སྨན་ཨ་ མགོན་མཚོ་དང་ཨ་མེས་ མཚོས། ། ཁོ་བདུད་ རྒྱལ་ ཀ་ ར་དབང་ཕྱུག་
དང༌། ། མོ་མིག་དགུ་མཆེ་བ་སྦལ་སྐྱེ་བཞི། ། གཅིག་མ་ལུས་ཕར་ལམ་འདྲེན་པ་
ལ། ། ལས་དང་པོ་བླ་གནས་འཐུལ་དགོས་གསུངས། ། མ་མཁའ་འགྲོའི་ལུང་
དང་གཅིག་པ་རེད། ། དེ་ཡིན་ན་སང་གི་ཉི་ཤར་ཐོག ། སྨན་མེ་ཏོག་ཨ་མགོན་
སྐུ་མཆེད་གསུམ། ། གནས་རི་རབ་འབར་བའི་རྩེ་མོར་བྱོན། ། མ་ཞལ་དཀར་
184



ལྷ་མོ་རྐང་འཛིན་མ། ། གཞེས་ལྷ་ཉིན་དཀར་པོའི་ཉི་ཤར་ཐོག ། ལྷ་བྱ་རའི་
དྲུང་ན་ཕེབས་རོགས་གསུངས། ། ང་གླིང་དཀར་རྒྱལ་བློན་བཅུ་གསུམ་དེ། །
ཆུ་དར་ཆུ་སྔོན་མོའི་རབ་ཁ་བཅད། ། བདུད་བླ་སྲོག་གཅོད་ལ་བྱོན་རྒྱུ་ཡིན། །
ངས་མངགས་ལེ་མིན་དེ་དུས་ལ་བབས། ། དོན་ཆེན་པོའི་བྱ་བ་མ་འཕྱུགས་
དགོས། ། དཔེ་བཞག་ན་འདྲ་མ་འདི་འདྲ་རེད། - ། གཡུ་འབྲུག་དང་ནོར་བུ་མ་
རྩོད་དགོས། ། རྩོད་ཚར་ནས་ནོར་བུ་ལོན་ལེ་དགོས། ། བྲེ་སེར་བའི་འབྲོང་
དང་མ་འཛིང་དགོས། ། འཛིངས་ཚར་ནས་རུ་ཐུར་ལོན་ལེ་དགོས། ། ལུས་
འཛུམ་ཆེན་ སྟག་ དང༌ མ་ཚད་དགོས། ། ཚད་ཚར་ནས་འཛུམ་དྲུག་ ལེན་ལེ་
དགོས། །ལས་དང་པོ་གླིང་དཀར་མ་བྱོན་དགོས། ། བྱོན་ཚར་ནས་བདུད་སྡེ་
ལེན་ལེ་དགོས། །དགྲྭ་བདུད་སྲིན་ཐལ་བར་མ་བཏང་ན། ། ཕོ་གེ་སར་ཟེར་ལེ་
སྟོང་གཏམ་རེད། ། རྟ་རྐྱང་རྒོད་ཟེར་ལེ་སྟོང་རྒྱུགས་རེད། ། མདའ་ལྷ་མདའ་
ཐེར་ལེ་སྟོང་འཕེན་རེད། ། གླིང་དཔའ་རྟུལ་ཟེར་ལེ་གཡེར་གཡེར་རེད། ། ཀླུ་
གོ་ན་རྒྱལ་བློན་ཐུགས་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
ཅེས་ཟེར་བའི་མགུར་མ་དེ་ལྟར་བཞེངས་པ་དང་ཐམས་ཅད་ཀྱིས་མངོན་
པར་བསྟོད། དེ་ ཉིན་ རོང་ རང་གི་ལས་གུར་དུ་བྱོན་ནས་སྟ་གོན་གྱི་ལས་ལ་
ཞུགས། དེ་ནས་ཉིན་ཞག་གཉིས་སོང་བའི་ཕྱི་ནང་གླིང་དཀར་རྒྱལ་བློན་བཅུ་
གསུམ་དེ་ཁྲ་ཤིག་ཤིག འོད་སྤུངས་སྤུངས་བདུད་ཀྱི་བླ་གནས་འདུལ་བར་ཕྱག་
ཕེབས་སོ། །
༡ ། མི་འདོད་རྒྱལ་ཁ
|ར།
ར་འོས
185



ཎ་
ལེ
འུ་བཅུ་གཉིས་པ།
::
སྟེ་
， བ་ པ་
ལྷ་ཆེན་བྱ་རར་མར་འཛིན་མས། །
རབ་ཁྲུས་མཛད་མཐར་གླིང་རྒྱལ་ཚོས། །
བླ་བཏུལ་བཙན་རྒོད་སྲུང་མར་བཀོད། །
དཔའ་མོས་ཁྲག་མིག་ལྔ་ལམ་བརྫངས། །
1:|:
: 1
པ་གླིང་དཀར་རྒྱལ་བློན་དཔོན་འཁོར་བཅུ་གསུམ་གྱིས་དར་ཆུ་སྔོན་མོའི་
རབ་ཁ་བཅད་ཐོན་པ་དང༌། སྟག་རོང་དཔོན་པོ་ཁྲོ་ཐུང་གིས་སྐུ་རྗེ་གེ་སར་རྒྱལ་
པོའི་བཀའ་བཀོད་བཞིན་བྱ་གསོབ་རིན་ཆེན་འབར་བའི་ཁོག་པའི་ནང་དུ་མཚོ་
གཡང་ག་མ་རུ་རིང་གཙོས་འབུལ་བ་ནོམ་པ་འཁྱེར་ནས་བྱ་ར་ལྷ་བཙན་གྱི་དྲུང་
དུ་བྱོན། ཞལ་ལ་ལྷ་ཡི་བདུད་རྩི་དྲངས། སྐུ་ལ་གོས་རྒྱུན་གསོལ་ནས་བཞུགས་
པའི་སྐབས་དེར། ཞལ་ དཀར་ ལྷ་ མོ་ མར་འཛིན་ མས་ གླིང་ རྒྱལ་ པོའི་ བཀའ་
བཞིན་དེ་རུ་བྱོན། ལྷ་ཆེན་བྱ་ར་རྒྱལ་ པོ་ ལ་རབ་ གནས་ ཁྲུས་ གསོལ་ མཛད།
མནོལ་གྲིབ་མ་ལུས་དག་ནས་མཁྱེན་པ་སྔར་ལྟར་གསལ་བ་དང༌། དགའ་སྐྱིད་
ཡིད་དུ་འཛོམས་བཞིན་ཅི་བསམ་ལྷུན་གྱིས་གྲུབ་པ་ལ་ལྷ་ལ་ཀི་བསྭོ་བསྟོད་དགོས།
ལྷ་ལ་ཀི་བསྭོ་མ་བསྟོད་ན། བྱ་བ་ལམ་འགྲོ་ག་ནས་ཡོང་། ཟས་དངོས་པོ་སྦྱིན་
པའི་ནོར་འགྱེད་དེ། དམའ་སྐུ་སྤྲང་རྣམས་ལ་མ་འགྱེད་ན། ཕྱི་མི་ལུས་རིན་
ཆེན་ག་ནས་ཐོབ་ཟེར་བའི་དཔེ་ལྟར་སྟེང་ལྷ་ལ་མཆོད་པ་དང༌། འོག་སྒྱུ་སྤང་
རྣམས་ལ་གནང་སྦྱིན་ལོས་དགོས་གསུངས། ལྷ་ལ་མཆོད་པ་དང་སྒྱུ་ལ་བྱིན་པ་
རྒྱ་ཆེན་གནང་བ་དང་། སྟེང་ལྷ་དང་ལྷ་མོའི་ཞལ་རས་མཇལ། རོལ་མོའི་སྒྲ་སྣ་
186



ཚོགས་གྲགས་པའི་ཁྲོད་ནས་ཁྲོ་ཐུང་དཔོན་འཁོར་ལྔ་སྐྱེས་བུ་ཆེན་པོའི་གམ་དུ་
ཕྱག་ཕེབས་པར་གདའ། དེ་ནས་ཉིན་ཞག་གསུམ་བྱོན་པའི་ཕྱི་ནང་མཐའི་རྒྱ་
མཚོ་ཆེན་པོའི་ཁུག་ཟུར། རི་ཟངས་དམར་བཙན་གྱི་མཁར་རྫོང་འདྲ་ལེ་ཞིག་གི་
ཉེ་འགྲམ་དུ་འབྱོར་སྐབས། ཐང་ཆེན་མིག་ཚོད་མི་ཐིག་པའི་ཟུར་གདོང་ཞིག་ལ་
རྡོ་ཕོང་བ་དམར་པོ་བྱུ་རུའི་མདོག་ཁ་འདྲ་བ་ཞིག་ཡོད་པའི་གཡས་ཕྱོགས་ སུ།
བྱུར་སྡོང་ཆེན་པོ་ཞིག་ཡོད་པའི་རྩེ་མོ་གནམ་ལ་ཐུག་གདའ་བསམ་ལེ་ཞིག་འདུག་
པའི་ཡལ་འདབ་སྟེང་ལ་བྱ་དཀར་སེར་དམར་ལྗང་མང་པོ་བབས། གཤོག་པ་
བཀྲབ་ནས་བསུ་མ་ཞུ་བ་དང་འདྲ་པོ་མཐོང༌། ཉེ་བར་བཅར་ནས་ཞིབ་བལྟ་
བྱེད་པའི་སྐབས་བྱ་དཀར་པོའི་འོག་ལ་སྒོང་ང་དཀར་པོ། བྱ་སེར་པོའི་འོག་ལ་
སྒོང་ང་སེར་པོ། བྱ་དམར་པོའི་འོག་ལ་སྒོང་ང་དམར་པོ། བྱ་ལྗང་ཁུའི་འོག་ལ་
སྒོང་ང་ལྗང་ཁུ། བྱ་ཁྲ་བོའི་འོག་ལ་སྒོང་ང་ཁྲ་བོ་བཏང་ཡོད་པས། དཔའ་བོ་
ཚོས་སྒོང་ང་དཀར་པོ་ལས་དམར་ལྗང་དེ་སྔ་རིག་མ་ཐལ། འདི་དག་ནོར་བུ་རྩེ་
ཆེན་ཡིན་ཤས་ཆེ་ཟེར་ནས་སུ་ཐོབ་ཤིག་ཤིག་ངང་བྱ་ཚང་ནང་ནས་སྒོང་ང་ལེན་
པའི་སྐབས། ནམ་མཁའ་སྤྲིན་གྱི་གཞལ་ཡས་ནས་ ཨ་ནེ་རྒོད་ལྕམ་དཀར་མོས་
ཐང་དཀར་ཤ་ལ་རྔམ་འདྲ་མཛད་དེ་སྐྱེས་བུ་ཆེན་པོའི་དབུ་ཐོད་དུ་ལྡིང་ནས་
ལུང་བསྟན་གྱི་མགུར་འདི་བཞེངས་སོ། ། :
༣ ཀླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ཤར་གཡུ་ལོ་བཀོད་པའི་ཞིང་ཁམས་ནས། ། མཐོ་གསེར་ལོ་བརྩེགས་པའི་ཁྲི་
སྟེང་ནས། ། མ་རྗེ་བཙུན་སྒྲོལ་མ་དཀར་སྔོན་རྣམས། ། དུས་དེ་རིང་ཨ་མའི་
གྲོགས་ལ་བྱོན། ། ད་དེ་ནས་ལྷ་ཞིག་འབོད་ལེ་འདི། ། ལྷ་གཞི་བདག་མགུལ་ལྷ་
བཅུ་གསུམ་དང༌། ། ལྷ་འབྲོང་གཡག་དར་མ་བཅུ་གསུམ་བཅས། ། དུས་དེ་
རིང་ཨ་མའི་གྲོགས་ལ་བྱོན། ། ས་འདི་དང་ས་ངོ་མ་ཤེས་ན། ། འདྲེ་སྲིན་པོ་
ཆགས་པའི་ས་ཆ་ནས། ། མཐའ་རྒྱ་མཚོ་ཆེན་པོའི་ཁུག་ཟུར་ཟེར། ། ཡིན་ཐག་
187



ཆོད་མུན་པའི་གླིང་ཆེན་རེད། ། རི་ཟངས་དམར་བཙན་རྒོད་ཁྲོས་འདྲ་དེ། །
བཙན་དར་ མ་ དམར་ པོའི་ ཕོ་བྲང་ རེད། ། དེ་ གཏོར་ བའི་ དུས་ དེ་དེ་ རིང་
ཡིན། ། བཙན་དར་མོ་དམར་པོ་མ་གཏོར་ན། ། བདུད་ཀ་ར་དབང་ཕྱུག་
འཐུལ་ཐབས་མེད། ། རོང་མི་ཚོ་དམར་པོའི་དཔོན་པོ་དེ། ། མཐུ་ངན་སྔགས་
གཉིས་ཀྱི་བདག་པོ་དེ། ། དཔོན་ཁྲོ་ལུས་གནམ་ལྕགས་ཐོག་ཆེན་དེ། ། བཙན་
དར་མའི་མཁར་རྫོང་སྟེང་ལ་འཕངས། ། མཁར་བྲག་དམར་གཏོར་དང་ཚུན་
ཆོད་ལ། ། བཙན་དར་མ་འདུལ་བའི་སྐལ་བ་དེ། ། ཁྱེད་སངས་རྒྱས་གེ་སར་མ་
གཏོགས་པའི། ། གླིང་དཔའ་བོ་གཞན་ལ་འདུལ་བ་མེད། ། རྡོ་ཕོང་བ་གོར་
མོའི་ནང་བཅུད་ལ། ། ལུས་ལྕགས་གྲུབ་སྡིག་ར་མཐོ་གསུམ་ཡོད། ། ཁ་ཡར་ཁ་
ལྕགས་ལ་མར་ཁ་ཟངས། ། རུ་རྭ་ཅོའི་རྩེ་ནས་མེ་ལྕེ་འབར། ། ཟངས་སྒམ་ཆེན་
ཞིག་གི་ནང་དུ་གདའ། ། དེ་བདུད་ཕྲུག་ཀ་རའི་བླ་གནས་རེད། ། ཟངས་སྒམ་
ཆེན་དེ་ཡི་གཡས་ཕྱོགས་ལ། ། ལྕགས་དཀར་མོས་གྲུབ་ལེའི་དགོ་བ་ཡོད། ། དེ་
དུག་སྦྲུལ་མགོ་བཞིའི་བླ་གནས་རེད། ། ཟངས་སྒམ་ཆེན་དེ་ཡི་ གཡོན་ ཕྱོགས་
ལ། ། ལྕགས་ནག་པོས་ གྲུབ་ལེའི་དོམ་ནག་ཡོད། ། དེ་སྲི་བ་མིག་དགུའི་བླ་
གནས་རེད། ། ཁྱེད་རྒྱལ་པོས་ལྷ་ཀླུའི་ཚེ་མདའ་འཕངས། ། རྡོ་གོར་མོ་སིལ་
བུར་གཏོར་དང་ལྷན། ། གླིང་དཔའ་རྟུལ་མདུན་ལ་མཆོངས་ནས་ཡོང་། ། བླ་
འདུལ་སྐབས་ཐེ་ཚོམ་ཤོར་རྒྱུ་མེད། ། ཐེ་ཚོམ་ན་བླ་གནས་འཐུལ་ལེ་མིན། །
དཔུང་གྲ་སྡེབ་བྱས་ནས་མདའ་མདུང་རུབ། ། དཔའ་རྟགས་མ་རུབ་ནས་ལེན་
དུས་ཡིན། ། དཔུང་གྲ་སྡེབ་བྱས་ན་བླ་གནས་འཐུལ། ། དགྲ་གཞན་མ་བྱུང་
ཡང་འཇིགས་དགོས་མེད།། ནང་རྒྱལ་བློན་བློ་སེམས་མཐུན་པས་ན། ། ཕྱི་གེ་
སར་དམག་ལ་རྟགས་མ་ཡོང་། ། ད་དེ་མིན་རྒྱལ་པོས་གསན་ རྒྱུ་ལ། ། ཤིང་
དཔག་བསམ་བྱུ་རུའི་སྡོང་རྩེ་ལ། ། བྱ་འདབ་ཆགས་དཀར་སེར་དམར་ལྗང་
འཁོར། ། བྱ་འདྲ་མིས་བཏང་ལེའི་ཚང་འཁོར་ནང༌། ། སྔོ་གཡུ་མདོག་འདྲ་
ལེའི་སྒོང་ང་གཅིག ། དམར་བྱུ་རུ་འདྲ་ལེའི་སྒོང་ང་གཉིས། ། ཁྲ་གཟི་མདོག་
188



འདྲ་ལེའི་སྒོང་ང་གསུམ། ། གཞི་མ་གཅིག་བྱ་སྒོང་སྣ་ཚོགས་གདའ། ། གཡང་
ནོར་ཕུད་བཞེས་ན་རྟགས་རྟེན་བཟང༌། ། འདོད་ཧམ་འཁྱེར་བྱས་ན་ལྟས་ངན་
ཡོང༌། ། དེ་ཡིན་ན་སྡོང་པོ་སྒོང་ང་ལ། ། སྐྱོན་ཕྲ་མོ་མ་ཕོག་རང་མལ་ཞོག །
ཡུན་མི་ རིང་ བྷ་ རྒྱལ་ འདུལ་བའི་ སྐབས། ། དེ་ མེད་ ན་ རུང་ བའི་ དངོས་ པོ་
ཡིན། ། ལུང་གོ་ན་རྒྱལ་པོའི་ཐུགས་ལ་ཞོག ། གཏམ་མང་པོ་ཞུ་བའི་ཁོམ་པ་
མེད། །ཡང་དག་བདག་ པོ་མང་
ཅེས་གསུངས་ནས་ནམ་མཁར་འཇའ་ཡལ་བ་ལྟར་བྱོན་པ་དང་། ཡུལ་ལྷ་
བྱ་ར་ལྷ་ཆེན་གྱིས་མི་དམར་རྟ་དམར་ཞིག་ལ་སྤྲུལ། བཙན་ཞགས་དང་བཙན་
མདུང་དམར་པོ་བསྣམས་ནས་དེ་རུ་བྱོན། ཞལ་དཀར་ལྷ་མོ་མར་མེ་རྐང་འཛིན་
མས་ ཕྱག་ གཡས་ ལ་ མར་ མེ་ འཛིན། ཕྱག་ གཡོན་ ལ་ མདའ་ དར་ བསྣམས།
འཇའ་འོད་ཀྱི་རྟ་ལ་ཆིབས་ནས་དེ་རུ་བྱོན། མ་ཡེ་ཤེས་མཁའ་འགྲོའི་གཙོ་མོ།
ཇ་འུ་ རྒྱལ་སྲས་ མོ་ གཡུ་ སྒྲོལ་ གྱིས་ ཤིང་ཏོག་དཀར་དམར་ཁྲ་ གསུམ་བསྣམས།
སྤྲིན་དཀར་ གྱི་རྟ་ལ་ཆིབས་ནས་དེ་རུ་བྱོན་པ་ན། གླིང་དཀར་དཔའ་རྟུལ་
རྣམས་བསམ་བརྗོད་ལས་འདས་པའི་དགའ་བ་སྐྱེས། མཐོ་ནམ་མཁའི་སྟེང་ལ་
ལྷ་ཡོད་པ་དང་བར་གཉན་ཡུལ་དང་འོག་ཕྱོགས་ཀླུ་ཡུལ་དུ་གཉན་དང་ཀླུ་ཡོད་
ལེའི་གཏམ་གོ་ཡང་ད་བར་ཞལ་མ་མཇལ། དེ་རིང་མཁའ་འགྲོ་མ་དང་དཀར་
ཕྱོགས་སྲུང་མའི་ཞལ་ མཇལ་ གསུངས་ ཐོས་ བྱུང་ བ་ དེ་ནི་ངེད་དཔའ་བོ་ཚོའི་
བསོད་ནམས་ཡིན་པ་དང༌། ཡང་སྒོས་ལྷ་ལ་ངོ་ཆེན་བསྟོད་པའི་འབྲས་བུ་ཡིན་
ཟེར་ནས་ ལྷ་ ཕྱག་ཕུལ། དེ་ནས་ལྷ་ སྲུང་དང་དཔའ་བོས་མཐའ་བསྐོར་བའི་
དབུས་ནས་སྐྱེས་བུ་ཆེན་པོས། སྟག་སྟོང་གཡས་ལ་གཟིག་དོང་གཡོན། གཟིག་
དོང་གཡོན་མའི་ནང་རྒྱུད་ནས། གཞུ་མོ་ར་རྒོད་འཁྱིལ་འཁྱིལ་འཐེན། སྟག་
དོང་གཡས་པའི་ནང་རྒྱུད་ནས། དགྲ་ལྷའི་ཚེ་མདའ་དམར་པོ་འཐེན། དེ་ནས་
ལྷ་འབོད་ཀླུ་སྐུལ་མཛད་པའི་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
189



གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ལྷ་ཆོས་ སྐུ་ ལོངས་ སྐུ་ སྤྲུལ་ སྐུ་ གསུམ། །བྱིན་ རླབས་ པ་ ཅན་ གྱི་ ལྷ་ གསུམ་
མཁྱེན། ། ལྷ་མཁྱེན་གཟིགས་གེ་སར་གླུ་སྣེ་དྲོངས། ། ལྷ་ཡར་མཁྱེན་ཚངས་པ་
དཀར་པོས་མཁྱེན། །ལྷ་བར་མཁྱེན་གཉན་ཆེན་སྐུ་ལྷས་མཁྱེན། ། ལྷ་ མར་
མཁྱེན་ཀླུ་ རྒྱལ་ གཙུག་ ནས་ མཁྱེན། ། ཐུགས་མཁྱེན་གཟིགས་ གེ་ སར་ གླུ་ སྣེ་
དྲོངས། ། ལྷ་དེ་འདྲ་ཡིན་ལ་ཡར་འབོད་མེད། ། དཔའ་དགྲ་ལྷའི་དགྲོ་མཁར་
གོང་མ་ནས། ། དཔའ་མི་ལུས་ཁྱུང་གི་མགོ་བོ་ཅན། ། བྱ་ཁྱུང་ཆེན་གཤོག་སྒྲོ་
ལྷེབ་སེ་ལྷུབ། ། དུས་དེ་རིང་གེ་སར་གྲོགས་ལ་བྱོན། ། བདུད་སྲིན་པོའི་བླ་ཕོང་
འདུལ་རོགས་མཛོད། ། དཔའ་དགྲ་ལྷའི་དགྲ་མཁར་བར་མ་ནས། ། དཔའ་མི་
ལུས་སྟག་ གི་ མགོ་བོ་ཅན། ། དཔའ་ སྟག་ གདོང་ མི་དང་ སེང་གདོང་ བ། །
དཔའ་ཤ་ཟ་ངར་སྒྲ་འུར་རུ་རུ། ། དུས་དེ་རིང་གེ་སར་གྲོགས་ལ་བྱོན། ། བདུད་
སྲིན་པོའི་བླ་ཕོང་འདུལ་རོགས་མཛོད། ། དཔའ་དགྲ་ལྷའི་དགྲ་མཁར་འོག་མི་
ནས། ། དཔའ་མི་ལུས་སྦྲུལ་གྱི་མཇུག་མ་ཅན། ། སྦྲུལ་ཁྲ་བོའི་མཇུག་མ་ཤིག་སེ་
ཤིག ། ཀླུ་གདུག་པ་འཁོར་བའི་ཕོ་ཉ་རྣམས། ། དུས་དེ་རིང་གེ་སར་གྲོགས་ལ་
བྱོན། ། བདུད་སྲིན་པོའི་བླ་ཕོང་འདུལ་རོགས་མཛོད། ། ད་དེ་ནས་ལྷ་ཞིག་
འབོད་ལེ་འདི།། གནས་འོག་མིན་མཁའ་འགྲོའི་ཞིང་ཁམས་ནས། ། མ་ཡེ་
ཤེས་མཁའ་འགྲོའི་གཙོ་མོ་ལྔ། ། མ་རང་རྒྱུད་སྐུ་འཁོར་འབུམ་གྱིས་བསྐོར། །
དུས་དེ་རིང་གེ་སར་གྲོགས་ལ་བྱོན། ། བདུད་སྲིན་པོའི་བླ་ཕོང་འདུལ་རོགས་
མཛོད། །ཤར་མུ་ལེ་མཚོ་མོའི་གཏིང་རོལ་ནས། ། རླུང་དམར་ནག་འཚུབ་
མོའི་གུར་ཁྱིམ་ནས། ། མ་དྲེལ་བཞོན་ལྷ་མོ་གཟུགས་བཟང་མ། ། མ་མིང་བརྒྱ་
མ་ལ་མཚན་སྟོང་མ། ། ལས་དཀར་གསལ་མེ་ལོང་བྲང་ལ་བཏགས། ། ཁྲམ་
རིས་བཏབ་ཁྲམ་ཤིང་ཕྱག་ལ་འཛིན། ། ནད་མུ་གེའི་རྐྱལ་པ་རྒྱབ་ལ་འཁུར། །
ལས་བཤན་འབྱེད་ཤོ་རྡོ་དཀར་ནག་བསྣམས། ། མ་ཤ་ཟ་ཁྲག་འཐུང་འཁོར་
གྱིས་བསྐོར། ། དུས་དེ་རིང་གེ་སར་གྲོགས་ལ་བྱོན། ། བདུད་སྲིན་པོའི་བླ་ཕོང་
190



འདུལ་རོགས་མཛོད། ། གནས་བསིལ་བ་ཚལ་གྱི་དུར་ཁྲོད་ནས། ། ལྷོ་འཛམ་
གླིང་དུར་བརྒྱུད་དུར་བདག་རྣམས། ། དུར་འཁོར་གཡོག་དགུ་ཁྲི་དགུ་འབུམ་
བསྐོར། ། དུས་དེ་རིང་གེ་ སར་ གྲོགས་ལ་བྱོན། ། བདུད་སྲིན་པོའི་བླ་སྲོག་
གཅོད་རོགས་མཛོད། ། མཐོ་བྲག་དམར་བཤིག་པའི་དུས་ལ་བབས། ། བཙན་
དར་མ་ འདུལ་ བའི་ དུས་ ལ་ བབས། ། བདུད་བླ་ སྲོག་ གཅོད་ པའི་ དུས་ ལ་
བབས། ། ལྷ་དཀར་ཕྱོགས་སྲུང་མའི་ལྷ་ཚོགས་རྣམས། ། རླུང་བུ་ཡུག་བཞིན་
དུ་འཚུབ་ནས་ཤོག ། སྤྲིན་ལང་ལོང་བཞིན་དུ་འཁྲིགས་ནས་ཤོག ། ནག་རྫ་རི་
བཞིན་དུ་ཉིལ་ནས་ཤོག ། དམར་ཤ་ཁྲག་གཉིས་ཀྱི་མཆོད་པ་ཡོད། ། ངའི་
ལག་ཏུ་ ཐོགས་ པའི་ མདའ་ མོ་ འདི། ། མདའ་ ཁ་ རྩེ་དཀར་ པོ་ དངུལ་ ལས་
གྲུབ། ། ལྷ་ཚངས་པ་དཀར་པོའི་བླ་མདའ་ཡིན། ། མདའ་སྐེད་ཆིངས་རིན་
ཆེན་གསེར་ལས་གྲུབ། ། གཉན་སྐུ་ལྷ་གེར་འཇོའི་བླ་མདའ་ཡིན། ། མདའ་
མདའ་མཇུག་ སྔོན་ པོ་ གཡུ་ ལས་ གྲུབ། ། ཀླུ་ གཙུག་ ན་ རྒྱལ་ པོའི་ བླ་ མདའ་
ཡིན། ། མདེལ་ནག་པོ་ངར་ཆེན་ལྕགས་ལས་གྲུབ། ། ལྷ་ཆོས་སྐྱོང་མགོན་པོའི་
བླ་ལྕགས་ཡིན། ། རྩེ་མདའ་ཁར་བྱ་སྒྲོ་སྒྲོན་ལེ་འདི། ། མ་མཁའ་འགྲོ་འབུམ་གྱི་
ཚེ་མདའ་ཡིན། ། གླུ་འགོ་མོ་དྲངས་ནས་མདའ་མགོ་འཚོས། ། དོན་དམིགས་
པའི་འབེན་དེ་གཏོར་རོགས་མཛོད། །
ཅེས་གསུངས་ནས་ལྷ་མདའ་དེ་མེ་ལྕེ་གློག་དམར་འཚུབ་བེར་ཁ་ཐུག་ལན་
གཅིག་སྤྲིངས་པས། བཙན་རྒོད་དར་མའི་མཁར་རྫོང་བྲག་རི་དམར་པོའི་སྟེང་
ལ་ཕོག་ནས་རྩིང་བ་ཡུངས་དཀར་ཙམ་དང་ཞིབ་མོ་ཐལ་བའི་རྡུལ་དུ་བརླག་ནས་
ཆག་ཉིལ་ དུ་ སོང་། རླུང་ གི་ ལྷ་ མོ་རྣམས་ཀྱིས་རླུང་དམར་ སྐུལ་ནས་ རྡོ་ ཐལ་
རྣམས་རྒྱ་མཚོའི་ནང་དུ་བཏབ་པ་དང་། བྲག་དམར་ཤུལ་མེད་སོང་བའི་འོག་
ནས་ཁྲོ་ཆུའི་ཕོང་བ་དགུ་བརྩེགས་མ་ཞིག་ས་སྟེང་དུ་འབུར་གྱིས་ཐོན། སྐྱེས་བུ་
ཆེན་པོས་རལ་གྲི་བཏབ་པ་ལན་མེད་ཤུབས་འཐེན་མཛད་ནས་གཡུགས་ཐེངས་
གཅིག་ལ་ཕོང་བ་དེ་གའུ་ཁ་ཕྱེ་བ་ལྟར་བཤགས། ཕོང་བ་དེ་ཡི་ནང་ནས་དྲི་ངན་
191



ཞིང་འུར་སྒྲ་ཆེ་བའི་དོམ་ནག་གཡག་ རྒོད་ཙམ་ཞིག་ཐོན་བྱུང་ བ་ནི། གླིང་
དཀར་དཔའ་བོ་རྣམས་ཧོན་འཐོར་ནས་དེ་རིང་རང་རང་གི་ལྷ་དང་བླ་མ་བསྒོམ་
མ་ཐུབ་ན་རང་སྲོག་མི་ཁེབས་ཐག་ཆོད་རེད་ཟེར་ནས། འཇིགས་སྣང་གིས་ཕར་
བྲོས་ཚུར་བྲོས་བྱས་ནས་འདུག་པའི་སྐབས། དགྲ་ལྷ་གཉན་ སྟག་དམར་པོས་
གཏེར་མདུང་ བཙུགས་ ནས་ དོམ་ནག་ ཐང་ལ་ བཏབ་ པ་དང༌། གླིང་དཀར་
དཔའ་རྟུལ་རྣམས་ཀྱིས་མདའ་རུབ་དང་གྲི་རུབ་འབུད་དེ། དོམ་མགོ་དུམ་བུ་
བཅོ་བརྒྱད་དང་དོམ་ལུས་དུམ་བུ་བཅུ་དགུར་བཏང་ནས་རོ་སྟེང་དུ་ཐུ་ལུད་
བཏབ། དེ་ནས་ བླ་ གནས་ གཞན་ མ་རྣམས་སྒྲུག་ ནས་ བཞུགས་ པའི་ སྐབས་
ལྕགས་ཀྱི་སྡིག་པ་ར་ཙ་ཕོ་འདོམ་དགུ་ཡོད་པ་ལ་རྭ་ཅོ་འདོམ་གང་ཡོད་ལེ། རྭ་རྩེ་
ནས་མེ་ ལྕེ་ འབར། ཁ་ ནང་ནས་ དུ་ བ་ འཐུལ། །མཆེ་ བས་ ངོ་ གདོང་ སྒྲིབ།
མཇུག་མ་སྒལ་སྟེང་དུ་འཁུར་བ་ཞིག་གླིང་དཔའ་བོའི་མདུན་དུ་ཤོར་ནས་བྱུང༌།
དེར་སེང་སྟག་གིས་རྩ་བའི་བླ་མ་ཡིད་ལ་བསྒོམ་ནས་མཚོན་ལེབ་ཆེན་གཡུགས་
ཐེངས་གཅིག་ལ་རུ་གཡས་པ་དེ་དུམ་མེར་བཅད་པ་དང་སྡིག་ར་དེ་ན་ཟུག་མི་
བཟོད་པར་འཕག་མཆོངས་བརྒྱབ་ནས་རྒྱ་མཚོའི་ནང་དུ་འཛུལ་ གཤོམ་བྱེད་
པའི་སྐབས། བློན་ཆེན་འདན་མས་མདའ་འཕངས་ཐེངས་གཅིག་ལ་ལྔ་ལམ་དུ་
བརྫངས། དེ་ནས་ལྕགས་ནག་པོ་ལས་གྲུབ་པའི་དགོ་བ་དེ་སྒུག་ནས་བཞུགས་
པའི་སྐབས། དགོ་བ་དེས་འཕག་མཆོངས་བྱེད་བཞིན་དགའ་བདེའི་ཐད་དུ་
བྱུང༌། དགའ་བདེ་དང་འཇང་ཕྲུག་གཡུ་ལྷ་ཐོག་སྒྱུར། ལྷོ་དུང་སྐྱོང་སྟག་ལྷ་ཁྲི་
དཀར་གྱིས་གྲི་རུབ་བརྒྱབ་ནས་དེ་ཉིད་དུ་བསད་པ་དང༌། བཙན་རྒོད་དོར་
མས་བཙན་རྟ་དམར་ པོའི་ གོང༌ དུ་ ཆིབས། བཙན་ མདུང་ མཁའ་ ལ་འཕྱར།
སྐྱེས་བུ་ཆེན་པོའི་གདོང་བླངས་ནས་གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་ མཁའ་ དབྱིངས་ ཀྱི་ གཞལ་ ཡས་ནས། ། ལྷ་ མཐུ་ཆེན་དགའ་ རབ་
192



དབང་ཕྱུག་མཁྱེན། ། ཐུགས་མཁྱེན་གཟིགས་བཙན་རྒོད་གྲོགས་ལ་བྱོན། །
མཐའ་རྒྱ་མཚོ་ཆེན་པོའི་ཚུར་མཐའ་ནས། ། བྲག་སྲིན་པོ་ཁྲོས་པའི་ཕར་མཐའ་
ནས། ། སྲིན་པོ་ལྷ་གཡག་ཞོལ་མགོ་ཆེན་གཙོས། ། ཐུགས་མ་གཡེངས་སྲིན་པོ་
མགོ་དགུའི་ཚོགས། ། དུས་དེ་རིང་བཙན་དམར་གྲོགས་ལ་བྱོན། ། གླིང་ཇོ་རུ་
ཆམ་ལ་འབེབས་རོགས་མཛོད། ། ས་འདི་དང་ས་ངོ་མ་ཤེས་ན། ། མཐའ་རྒྱ་ ,
མཚོ་ཆེན་པོའི་ཁུག་ཟུར་ནས། ། རི་བྲག་རི་དམར་པོའི་མར་གཤམ་ནས། ། ས་
འདི་ལ་བྱུར་སྡོང་ཐང་ཆེན་ཟེར། ། རི་དམར་པོ་ཕོ་སྲིན་ཁྲོས་འདྲ་དེ། ། གཏོར་
དམར་གཏོར་དགྲ་ལ་ངོམ་འདྲ་དེ། ། ང་བཙན་རྒོད་དམར་པོའི་མཁར་རྫོང་
ཡིན། ། མཐའ་མུན་པ་ནག་པོའི་གླིང་ཆེན་ནས། ། རི་དེ་ལ་བཙན་རི་དམར་པོ་
ཟེར། ། དུས་དེ་རིང་མ་དབང་གཏོར་ནས་ཐལ། ། ཕོ་ང་འདྲ་ང་ངོ་མ་ཤེས་
ན། ། ཕོ་ང་ལ་བཙན་རྒོད་དར་མ་ཟེར། ། ལྷོ་འཛམ་བུ་གླིང་གི་མངའ་ཞབས་ལ།
སྲོག་དམར་པོའི་སྲོག་བདག་དགུ་ཁྲི་ཟེར། །དེ་ཟེར་ཡང་སྲོག་དམར་གཅོད་
པའི་དུས། ། ཕོ་ང་ཡི་གོང་ན་སུ་གཅིག་མེད། ། དོན་མེད་དོན་རྩ་བ་བཤད་པས་
ན། ། ངས་སྔ་དྲོ་རྒྱ་གར་ཆོས་ཡུལ་བསྐོར། ། སྟོད་རྒྱ་གར་མགོ་ཞྭ་གྱོན་གྱོན་བྱས།
མགོ་ཞྭ་སེར་བླ་མའི་ཚོགས་འཁོར་དཀྲུགས། ། ལུས་གསེར་ཐིག་ཅན་ལ་སྟོང་
སྐོར་བསད། ། ཤ་ཚོ་ཤ་བཟོས་ཤིང་ཁྲག་དམར་བཏུང༌། ། ལྷ་བླ་མ་མ་བསད་
བཞག་རབས་མེད། ། ངས་ཉིན་གཞུང་བར་བོད་ཡུལ་སྡེ་བསྐོར། ། བར་བལ་
བོད་སྐེད་ རགས་ འཆིང་ འཆིང་ བྱས། ། ལུས་ སློག་ གོས་ ཅན་ ལ་ སྟོང་ སྐོར་
བསད། ། ཤ་ཚོ་ ཤ་བཟོས་ཤིང་ཁྲག་དམར་བཏུང་། ། ཕོ་དཔའ་བོ་མ་བསད་
བཞག་རབས་མེད། ། ངས་ཕྱི་དྲོ་རྒྱ་ནག་ཁྲི མས་ཡུལ་བསྐོར། །སྨད་རྒྱ་ནག་
ལྷམ་ཆུང་གྱོན་གྱོན་བྱས། ། རྒྱ་མི་ཆེན་སྒོ་ཐོགས་སྟོང་སྐོར་བསད། ། ཤ་ཚོ་ཤ་
བཟོས་ཤིང་ ཁྲག་དམར་ བཏུང༌། ། དཔོན་ མི་ ཆེན་ མ་ བསད་ བཞག་ རབས་
མེད། །གཏམ་ཡིན་ལུགས་བཤད་ན་དེ་འདྲ་རེད། ། ད་དེ་རིང་ཉི་མའི་གདོང་
གང་ལ། ། ཁྱོད་དཔའ་བོ་བཅུ་སྐོར་དཔུང་གྲ་སྡེབ།། ཕོ་མི་རེས་འདོ་ཆེན་རྟ་ཕོ་
193



ཆིབས།། མི་རྟ་འཛོམ་འོད་བཀྲ་འཁྱིལ་ལེ་ལེ། ། མཚོན་གོ་ཆ་འཇའ་འོད་
སྤུངས་སེ་སྤུངས། ། ས་འདི་ན་འོང་དོན་ཅི་གོ་རེད། ། དྲིན་ཕ་མ་བསད་པའི་
སྟོང་ལེན་ གཅིག ། བ་ མཛོ་མོ་ བཞེས་ པའི་ ཤི་ རྟིང་ གཉིས། ། རྒྱུ་ ཕ་ནོར་
འཕྲོགས་པའི་ལན་པོ་གསུམ། ། འཁོན་སྔར་འཁོན་དང་འགྲས་མེད་པ་ལ། །
བཙན་མཁར་རྫོང་གཏོར་དགོས་ཅི་འདྲ་ཡིན། ། སྒོས་སྲིད་པའི་བླ་གནས་ཕོང་
བ་དེ། ། མགུལ་གའུ་བཞིན་དུ་ཁ་ཞིག་ཕྱེ། ། བླ་སེམས་ཅན་སྤུན་གསུམ་བསད་
ལེ་དེ། ། ལས་རྩ་བ་འཁོན་འགྲས་སུ་ལ་ཐུག ། དེས་མ་ཚད་ང་ལ་བརྙས་བཅོས་
བྱས། ། ལྐོག་མདའ་མོ་འཕེན་པ་ངོ་རེ་ཚ། ། དམིགས་སྡིགས་པའི་ཡ་བོ་ང་རང་
བྱས། ། ཕོ་འགྲན་མི་ཡིན་ན་ངོ་གདོང་གཏུགས། ། དཔའ་རྩལ་དྲུག་འཛོམས་
ཞན་དེ་དང་གཅིག ། མཐུ་རྫུ་འཕྲུལ་ རང་དབང་སུ་ཆེ་གཉིས། ། ཕོ་སྙིང་
གདོས་ཆེ་ཆུང་དེ་དང་གསུམ། ། ངོ་གཏུགས་ནས་འཛིང་ན་དཔའ་བོ་ཟེར། །
ལྐོག་འཇབ་བརྡུང་བྱས་ན་སྡར་མ་ཟེར། ། ང་བཙན་རྒོད་དམར་པོའི་གནས་
ཡུལ་ལ། ། ཕོ་ གདོང་གཏུགས་དཔའ་རྩལ་འགྲན་ པ་ ལས། ། འདྲེ་ནག་ པོ་
བཙན་གནོད་འགྲོ་ས་མེད། ། ཁྱོད་གྲ་སྡེབ་རྟ་དམག་བཅུ་སྐོར་དེ། ། ས་འདི་ན་
འོང་ལེ་མི་ལོ་གདའ། ། སྒོས་ང་དང་ཐུག་ལེ་མི་བཟང་ངོ༌། ། དུས་དེ་རིང་ཉི་
མའི་གདོང་གང་ལ། ། ཁྱོད་མི་རྟ་གཅིག་མེད་ཐང་ལ་བརྡབ། »། ཤ་ཚོ་ཤ་བཟོས་
ནས་ཁྲག་དམར་བཏུང་། ། ཕྱི་ལྔ་ པའི་ ལམ་ དུ་ མངགས་ རྒྱུ་ ཡིན། ། དེ་ མ་
མངགོས་ཟེར་ན་བཙན་བདུད་མིན། ། གླུ་གོ་ན་རྣ་བའི་ཡིད་ལ་ཞོག ། གླུ་མ་གོ་
ཟེར་ན་སྐྱོར་རྒྱུ་མེད། །
༢”ཅེས་ཟེར་བའི་གླུ་མཇུག་རྫོགས་པ་དང༌། རྟ་ཕོ་ལྕག་གིས་བྲབས་ནས་གློག་
འཁྱུག་པ་ལྟར་སྐྱེས་བུ་ཆེན་པོའི་ཐད་དུ་མཆོངས། ཐེ་ཚོམ་རྟ་རྔ་ཙམ་མེད་པར་
བཙན་མདུང་དམར་པོ་དེ། བྲང་ནུ་མ་གཉིས་ཀྱི་མཚམས་སུ་བསྣུན་པ་དང༌།
མདུང་རྩེ་གཞུ་བཀུག་པ་ལྟར་གུག་ནས་ཅི་ཡང་མ་གནོད། དེར་སྐུ་རྗེ་སྟོབས་ཀྱི་
རྒྱལ་པོས་ སྟོང་ གསུམ་ འ གུགས་ པའི་ ལྷ་ ཞགས་ ཕྱག་ ལ་ བསྣམས། ཡཱ་ བཙན་
194



བདུད་དམར་ པོ་ སྟོབས་ཀྱི་བུ། ཁྱོད་ སྡེར་མའི་ཁ་ནས་ དཔའ་ གཏམ་བཤད།
ངེད་དཔོན་བློན་དཔའ་བོ་བཅུ་སྐོར་དེ། ཕྱི་ལྔ་པའི་ལམ་དུ་མངགས་ཀྱི་ཟེར།
དོན་ལྔ་ པའི་ལམ་དུ་འགྲོ་མི་དེ། དཔའི་འགྲན་ན་མ་གཏོགས་ ཤེས་ ལེ་མིན་
གསུངས་ནས་མགུར་འདི་བཞེངས་སོ། །
ལྷ་ཀི་ཀི་ཀི་ལ་བསྭོ་བསྭོ་བསྭོ། ། ལྷ་ཀི་ཀི་ལྷ་འཕང་བསྟོད་པ་ཡིན། ། ལྷ་
བསྭོ་བསྭོ་ རང་ གི་ ཆོས་ ལུགས་ རེད། ། མཐོ་ནམ་ མཁའ་ ལྷ་ ཡི་ ཞིང་ ཁམས་
ནས། ། གནས་སུམ་ཅུ་བརྩེགས་པའི་ཡང་སྟེང་ནས། ། མཁར་ལྷ་མཁར་དཀར་
མོའི་ནང་རྒྱུད་ནས། ་ ། ཁྲི་དུང་ཁྲི་འབར་བའི་ཡང་སྟེང་ནས། ། གོང་ལྷ་ཆེན་
ཚངས་པ་དཀར་པོ་ཁྱེད། ། དབུ་དུང་དཀར་ཐོད་གཙུག་ཤིག་སེ་ཤིག ། དབུ་
འཇའ་འོད་སྐྲ་ལོ་ལྷེབ་སེ་ལྷུབ། ། དཀར་ཤེལ་གྱི་ཁུ་འབངས་ཐ་ར་ར། ། མཚར་
མེ་ཏོག་ཆར་པ་སིལ་ལེ་ལེ། ། སྣ་སྤོས་དཀར་དྲི་ཞིམ་ལྷང་སེ་ལྷང༌།། དབུ་རྒྱན་
ལ་དུང་རྨོག་དཀར་པོ་གསོལ། ། བྱ་ཁྱུང་ཆེན་སྤུ་སྒྲོ་ཏ་ལ་ལ། ། སྐུ་ལུས་ལ་དུང་
ཁྲབ་དཀར་པོ་གསོལ། ། དོང་སྟག་ར་གཡས་ལ་གཟིག་ཤུབས་གཡོན། ། མཚོན་
མདའ་ གྱི་ མདུང་ གསུམ་ སྐུ་ ལ་ བསྐོར། ། ཕྱག་ གཡོས་ ལ་ ཤེལ་ གྱི་ རལ་ གྲི་
འཛིན། ། ཕྱག་གཡོན་ལ་མདུང་དམར་ལྷོ་སྤྲིན་འཚུབ། ། ལྷ་ཆིབས་སུ་ལྷ་རྟ་གྲོ་
དཀར་ཆིབས། ། དགུང་སྐར་ཚོགས་སྡེ་སྤུངས་ཤར་ར་ར། ། དམག་དཔུང་ཆེན་
རུ་མཚོན་འཁྱིལ་ལེ་ལེ། ། དམག་ལྷ་དམག་དུང་ཕྱུར་བཅོ་བརྒྱད་བསྐོར། །
དུས་དེ་རིང་གེ་སར་གྲོགས་ལ་བྱོན། ། མཐའ་བཙན་རྒོད་དར་མ་འདུལ་རོགས་
མཛོད། །ད་དེ་ནས་ལྷ་ཞིག་འབོད་ལེ་འདི། ། འཇིག་སྲིད་པ་གངས་རིའི་རྩེ་མོ་
ནས། ། དཀར་གངས་རི་ཤེལ་གྱི་ཕོ་བྲང་ནས། ། ཁྲི་རིན་ཆེན་གསེར་གྱི་ཁྲི་སྟེང་
ནས། །བར་གཉན་ཆེན་སྐུལ་ལྷ་གེར་འཛོ་ཁྱེད། ། དབུ་རྒྱན་ལ་གཉན་རྨོག་
དམར་པོ་གསོལ། ། བྱ་ཁྱུང་ཆེན་སྤུ་སྒྲོ་ལྡེམ་སེ་ལྡེམ། ། སྐུ་ལུས་ལ་བཙན་ཁྲབ་
དམར་པོ་གསོལ། ། དོང་སྟག་ར་གཡས་ལ་གཟིག་ཤུབས་གཡོན། ། མཚོན་
མདའ་གྲི་མདུང་གསུམ་སྐུ་ལ་བསྐོར། ། ཕྱག་གཡས་ལ་གནམ་ལྕགས་རལ་གྲི་
195



འཛིན། ། ཕྱག་གཡོན་ལ་མདུང་དམར་བ་དན་བསྣམས། ། གཉན་ཆིབས་སུ་
བཙན་རྟ་དམར་པོ་ཆིབས། ། བར་བཙན་དམག་དགུ་ཁྲི་དགུ་འབུམ་བསྐོར། །
དམག་དཔུང་ཆེན་རུ་མཚོན་འཁྱིལ་ལེ་ལེ། ། དུས་དེ་རིང་གེ་ སར་གྲོགས་ལ་
བྱོན། ། མཐའ་བཙན་རྒོད་དར་མ་འདུལ་རོགས་མཛོད། ། ད་དེ་མིན་ལྷ་ཞིག་
འབོད་ལེ་འདི། ། དམའ་རྒྱ་མཚོ་ཆེན་པོའི་གཏིང་རོལ་ནས། ། མཐོ་གཡུ་ཁྲི་
སྔོན་མོའི་ཡང་སྟེང་ནས། ། ཀླུ་རྒྱལ་པོ་གཙུག་ན་རིན་ཆེན་ཁྱེད། ། དབུ་རྒྱན་ལ་
གཡུ་རྨོག་སྔོན་པོ་གསོལ། ། བྱ་ཁྱུང་ཆེན་སྤུ་སྒྲོ་ལྡེམ་སེ་ལྡེམ། ། སྐུ་ལུས་ལ་ཀླུ་
ཁྲབ་སྔོན་མོ་གསོལ། ། དོང་སྟག་ར་གཡས་ལ་གཟིག་ཤུབས་གཡོན། ། མཚོན་
མདའ་གྲི་མདུང་གསུམ་སྐུ་ལ་བསྐོར། ། ཕྱག་ གཡས་ལ་དོན་ཡོད་ཞགས་པ་
བསྣམས། ། ཕྱག་གཡོན་ལ་ནོར་བུ་དགོས་འདོད་འཛིན། ། ཀླུ་ཆིབས་སུ་ཆུ་རྟ་
སྔོན་མོ་ཆིབས། ། འོག་ཀླུ་དམག་བྱེ་བ་འབུམ་ཁྲིས་བསྐོར། ། དམག་དཔུང་
ཆེན་རུ་མཚོན་འཁྱིལ་ལེ་ལེ། ། དུས་དེ་རིང་གེ་སར་གྲོགས་ལ་བྱོན། ། མཐའ་
བཙན་རྒོད་དར་མ་འདུལ་རོགས་མཛོད། ། ལྷ་དེ་ གསུམ་ ཡོན་ལ་འབོད་ལེ་
མེད། །ས་འདི་དང་ས་ངོ་མ་ཤེས་ན། །ས་འདི་ལ་བྱུར་སྡོང་ཐང་ཆེན་ཟེར། །
ཕོ་ང་འདྲ་ང་ངོ་མ་ཤེས་ན། ། ཤར་མདོ་ཁམས་གླིང་གི་རྒྱལ་ས་ནས། ། གནས་
མཁའ་སྤྱོད་གྲུབ་པའི་ཞིང་ཁམས་ནས། ། ལྷོ་འཛམ་གླིང་ས་ཡི་ལྟེ་བ་ནས། ། མི་
ང་ལ་གེ་སར་རྒྱལ་པོ་ཟེར། ། ནག་མ་རུངས་བདུད་ཀྱི་གཉའ་གནོན་ལ། །
དཀར་སྙེམ་ཆུང་འདྲེན་པའི་ཕ་མ་ཡིན། ། རྒྱ་དཀར་ནག་གཉིས་ལ་གྲིགས་ལེ་
རེད། ། དེ་མ་གོ་ཟེར་ན་འོན་པ་རེད། ། མགོ་རྣ་བ་ཡོད་ན་ཚུར་ལ་ཉོན། །
མིག་ཞ་ལོང་མིན་ན་ང་ལ་ལྟོས། ། དྲིན་ཕ་མ་བསད་པའི་སྟོང་ལེན་གཅིག །
འབྲི་འོ་མ་བཞོས་པའི་ ཤེ་རྟིང་གཉིས། ། སྔར་འཁོན་འཁོན་འགྲས་འགྲས་ཨེ་
འདྲ་གདའ། ། ང་གེ་སར་ལྷ་ཡི་རྒྱལ་པོ་ང༌། ། ཕོ་རང་ཡུལ་རང་ས་བཟུང་བའི་
དུས། ། མཐའ་བདུད་སྲིན་དུ་རུ་དཔུང་སྡེབ་བྱས། ། དགྲ་ཁྲམ་པ་ཁྱུ་གཅིག་འུ་
ཡུལ་འཁྱར། ། ཤར་འུ་ཟི་ཇ་ཡི་ལམ་བུ་བཀག ། སྟོད་རྒྱ་གར་འགྲོ་བའི་ཆོས་
196



ལམ་བཅད། ། སྨད་རྒྱ་ནག་འགྲོ་བའི་ཁྲིམས་ལམ་བཅད། ། བར་བལ་བོད་
འགྲོ་བའི་ཚོང་ལམ་བཅད། ། སྔར་རྒད་མོ་གསེར་འཁུར་ལམ་དབང་དེ། །
དུས་ད་ལོ་མདུང་འཁྱེར་ཇག་པས་བཀག ། དེས་མ་ཚད་གླིང་ཁོངས་འཇང་ས་
ལ། ། བདུད་དུ་ཆུ་སྲིན་པོའི་ཕ་དམག་སྤུངས། ། མར་སྐྱེས་པའི་བུ་རྟ་དམར་
གསོད་བཏང་། ། ཡར་བཞེངས་པའི་སྐུ་མཁར་རྨང་ནས་བཤིགས། ། ལོ་དུ་མི་
བསགས་པའི་རྒྱུ་ནོར་འཕྲོགས། ། ས་གནམ་ས་གཉིས་ལ་མི་སྲིད་ལེའི། ། ལས་
ངན་པ་ཡོད་དགུ་སྤེལ་ནས་བྱུང་། ། བདུད་སྲིན་པོས་བརྙས་བཅོས་བྱེད་པའི་
དུས། ། ང་གེ་སར་མི་ཁྲོ་ཀ་མེད་རེད། ། གླིང་འབུམ་དམག་མི་འབེབས་ཅི་ལ་
སྲིད། ། དུས་ད་ཆ་འུ་ཟིའི་རྒྱལ་ས་ལ། ། སྨན་གཡུ་ སྒྲོལ་སྲས་མོའི་འདུན་མི་
བཞིན། ། ངེད་ལྷ་དམག་དཀར་པོའི་དཔུང་ཆེན་ཕབ། ། མཐའ་བདུད་དང་
སྲིན་པོའི་བཙན་དམག་རྣམས། ། གཅིག་མ་ལུས་ཤུལ་མེད་བཅོས་སྒང་ཡིན། །
དུས་དེ་རིང་གོང་མའི་ལུང་བསྟན་བཞིན། ། ངེད་རྒྱལ་བློན་རྟ་དམག་བཅུ་སྐོར་
འདི། ། ཁྱོད་བཙན་རྒོད་དར་མའི་ཡུལ་དུ་འོང་། ། ཁོ་བདུད་རྒྱལ་ཀ་ར་དབང་
ཕྱུག་གཅིག ། མོ་འདྲེ་མོ་སྲིན་རྒན་མིག་དགུ་གཉིས། ། སྦྲུལ་དུག་པ་མཆེ་བ་
མགོ་བཞི་ཡི། ། བདུད་བླ་གནས་སྤུན་གསུམ་གཏོར་བའི་དུས། ། ང་གེ་ སར་
རྒྱལ་པོའི་གདོང་ལེན་ལ། ། ཁྱོད་བཙན་རྒོད་དར་མ་ཐོན་ནས་བྱུང་། ། ང་གཡུ་
འབྲུག་མཚོ་ ལ་ ཉལ་ བའི་ དུས། ། ཁྱོད་ བཙན་ རྒོད་ དར་ མའི་ མདུང་ བསུ་
བྱུང་། ( ། ང་གཡུ་འབྲུག་མི་ངར་རང་ངར་ལ། ། སྡེར་སྲོག་ཆགས་མི་གནོན་ཅི་ལ་
སྲིད། ། ལྷོ་ནགས་ལ་ཆགས་པའི་དམར་ཡག་སྟག ། ལུས་འཛུམ་འཁྱིལ་ནགས་
ཚལ་འགྲིམས་ས་ལ། ། རྔོན་ངན་པས་ས་མདའ་སྨྱུག་རྭ་སྨྲས། །སྟག་དམར།
ཡག་མི་ཁྲོ་རང་ཁྲོ་ལ། ། ཤ་མི་ཤ་མི་ཟ་ཅི་ལ་སྲིད། ། ང་གེ་སར་འོང་འོང་གླིང་
ནས་འོང༌། ། དོན་དམིགས་དམིགས་བཙན་རྒོད་ཁྱོད་ལ་ཡིན། ། དུས་དེ་རིང་
སྟོང་ཉིད་ཞགས་པའི་འོག ། ཁྱོད་གྲུ་གུ་བཞིན་དུ་མ་བཀྱིགས་ན། ། ང་གེ་སར་
མིན་པའི་རྟགས་ལ་ཞོག །མོ་
197



ཅེས་གསུངས་ནས་སྟོང་གསུམ་འགུགས་པའི་ལྷ་ཞགས་དེ་བཙན་བདུད་ཀྱི་
སྐེ་ལ་བསྐོན་པ་དང་གོང་ལྷ་ཆེན་ཚངས་པ་དཀར་པོ། བར་གཉན་ཆེན་སྐུ་ལྷ་
གེར་འཛོ། འོག་ཀླུ་རྒྱལ་གཙུག་ན་རིན་ཆེན། གཡས་ཕྱོགས་ནས་འཇང་ཕྲུག་
གཡུ་ལྷ་ཐོག་སྒྱུར། གཡོན་ཕྱོགས་ནས་འདན་མ་གཡུལ་རྒྱལ་ཐོག་རྒོད། མདུན་
ཕྱོགས་ནས་ཧོར་སྡིག་གཅོད་བཤན་པ་དམར་པོ། རྒྱབ་ཕྱོགས་ནས་འབྲུ་དགའ་
བདེ་ཆོས་སྐྱོང་བེར་ནག་དང་བཅས་པས་ཞགས་པ་འཕངས། མདུན་བཀྱིགས་
གྲུ་གུ་བཞིན་དུ་བསྡམ། རྒྱབ་བཀྱིགས་ཨ་ལོང་བཞིན་དུ་སྒྲོག བྱུ་རུ་དམར་པོའི་
སྡོང་རྩེ་ནས་རྐང་པ་ས་ལ་མི་ཚུགས་གནམ་བཏགས་བརྒྱབ། དེ་ནས་དཔའ་བོ་
རྣམས་ཀྱི་གཤེ་སྡིགས་གནང་ཐོན་པ་དང༌། སྐྱེས་བུ་ཆེན་པོས་བཙན་བདུད་ཉོན་
ཨང་གསུངས། དེ་རིང་ཉི་མའི་སྔ་དྲོའི་ཐོག་ ཁྱོད་བཙན་བདུད་དམར་པོས་
དཔའ་གཏམ་བཤད། ཕྱི་དྲོ་གླིང་པས་དཔའ་རྟགས་ངོམས། བཙན་བདུད་
ཞགས་པའི་བཙོན་ལ་བཅུག བྱུར་སྡོང་དམར་པོའི་རྩེ་མོ་ནས། ཤ་ཁོག་བཞིན་
དུ་དཔྱངས་པའི་དུས། རྒོད་ཞན་དཔའ་བོ་ཤེས་ངེས་རེད། འགྲན་ཡ་གླིང་ལ་
བྱས་པས་ན། མཐའ་མ་ཡོང་རྒྱུ་དེ་ལས་མེད། གེ་སར་དམག་གི་ རྒྱལ་པོ་ང༌།
ནག་པོ་ བདུད་ཀྱི་ ཁ་ གནོན་ལ། ཨ་ སེར་ ཧོར་ གྱི་གཉའ་ ཤིང་ ཡིན། ཕྱོགས་
བཞིའི་བདུད་ཆེན་བཞི་པོ་དེ། མཐུ་རྩལ་ཁྱོད་ལས་འཇིགས་ན་ཡང༌། འདུལ་
མི་སུ་ཡིན་མ་ཤེས་ན། ང་གེ་སར་རྒྱལ་པོ་མིན་པ་མེད། ང་སྔ་རུ་གསོད་པའི་
བཤན་པ་དང༌། ཕྱི་རུ་འདྲེན་པའི་བླ་མ་ཡིན། བསྒོམ་དད་སེང་ཆེན་ང་ལ་བྱས།
སྐྱབས་བཅོལ་གླིང་ལ་ཞུས་པས་ན། དགྲ་ལག་ཚུད་བཙན་བདུད་བུ་ལྟར་སྐྱོང་།
ཁྱོད་མ་གསད་ཐར་ལམ་མི་ཚད་ལེ། ངེད་དཀར་ཕྱོགས་སྲུང་མའི་གྲལ་ལ་འཇོག་
གསུངས་པ་དང་། བཙན་བདུད་ཀྱི་སྡིག་སྒྲིབ་ཐམས་ཅད་དག ལུས་ཀྱི་བ་སྤུ་
གཡོས། མིག་ནས་མཆི་མ་ལྷུང་། ཁ་ནས་བླ་མ་འབོད། སེང་ཆེན་རིན་པོ་ཆེ་སྤྱི་
བོའི་གཙུག་ཏུ་བཀུར། མགོ་འབུལ་དང་ལུས་འབུལ་ཞུ་བའི་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
198



གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་དབྱིངས་ཀྱི་ར་བ་ནས། ། ལྷ་མཐུ་སྟོབས་དབང་གི་ རྒྱལ་པོ་
ཁྱེད། ། དུས་དེ་རིང་བཙན་རྒོད་གྲོགས་ལ་བྱོན། ། ལས་འདི་ལ་བར་ཆད་མེད་
ལེ་མཛོད། ། ལྷ་དེ་འདྲ་ཡན་ལ་འབོད་ལེ་མེད། ། ས་འདི་དང་ས་ངོ་མ་ཤེས་
ན། ། མཐའ་རྒྱ་མཚོ་ཆེན་པོའི་ཚུར་མཐའ་ནས། ། ཤར་འུ་ཟི་ཇ་ཡི་ཕར་མཐའ་
ནས། ། ས་འདི་ལ་གསེར་ཐང་ར་བ་ཟེར། ། ཡང་ལ་ལས་བྱུ་རུའི་ཐང་ཆེན་ཟེར།
ཡིན་ཐག་ཆོད་ནོར་བུའི་འབྱུང་ས་རེད། ། ཕོ་ང་འདྲ་ང་ངོ་མ་ཤེས་ན། ། བྲག་
དམར་གཏོར་ འདྲ་ བའི་ ཕོ་ བྲང༌ ནས། ། མི་ ང་ ལ་ བཙན་ བདུད་ དམར་ པོ།
ཟེར། ། ཀླུ་འདི་དང་གླུ་ངོ་མ་ཤེས་ན། ། གླུ་འདི་ལ་སྐྱོ་གླུ་ཞུ་འབུལ་ཟེར། །
དུས་དེ་རིང་ཉི་མའི་ཕན་ཆོད་ལ། ། སེམས་སྐྱོ་མོ་ཨེ་འདྲ་ཡོང་མྱོང་མེད། །
དཔའ་རྟགས་མ་ཤོར་བསམ་དེ་བས་མེད། ། སྟོད་རྒྱ་གར་ཆོས་ཀྱི་རྒྱལ་ས་ལ། །
ལྷ་ཤཱཀྱ་ཆོས་ཀྱི་རྒྱལ་པོ་བཞུགས། ། ང་བཙན་བདུད་དར་མ་དམར་པོ་ཡིས། །
ལུས་གསེར་ ཐིག་ ཅན་ ལ་ སྟོང་སྐོར་བསད། ། ཤ་བླ་ ཤ་ བཟོས་ ཤིང་ བླ་ ཁྲག་
བཏུངས། ། ལྷ་ཤཱཀྱིས་བཀག་ཀྱང་ག་ནས་ཁོག ། དུས་ད་བར་བཙན་བདུད་
སྣང་བ་ མཐོ། ། སྨད་རྒྱ་ནག་ཁྲིམས་ཀྱི་རྒྱལ་ ས་ལ། ། ལྷ་ ཐུགས་ རྗེ་འཇམ་
དབྱངས་རལ་འཛིན་བཞུགས། ། ང་བཙན་བདུད་དར་མ་དམར་པོ་ཡིས། །རྒྱ་
སྒོ་ཐོགས་ ཅན་ ལ་ སྟོང༌ སྐོར་ བསད། ། ཤ་ ཁྲིམས་ ཤ་ ཟོས་ ཤིང༌ ཁྲིམས་ ཁྲག་
བཏུངས། ། ལྷ་འཇམ་དབྱངས་བཀག་ཀྱང་ག་ནས་ཁོག ། དུས་ད་བར་བཙན་
བདུད་སྣང་བ་མཐོ། ། བར་བལ་བོད་གཉིས་ཀྱི་གནས་ཡུལ་ལ། ། ལྷ་སྤྲུལ་སྐུ་
པདྨའི་རྒྱལ་པོ་བཞུགས། ། ང་བཙན་བདུད་དར་མ་དམར་པོ་ཡིས། ། གོས་
རས་སློག་ ཅན་ལ་སྟོང་སྐོར་བསད། ། ཤ་དམར་པོ་བཟོས་ཤིང་ཁྲག་དམར་
བཏུངས། ། ལྷ་སྤྲུལ་སྐུས་བཀག་ཀྱང་ག་ནས་ཁོག ། དུས་ད་བར་བཙན་བདུད་
སྣང་བ་མཐོ། ། ས་གནམ་ས་གཉིས་ཀྱི་བར་ལ་ནས། ། ལྷ་གྲགས་ཆེན་གསུམ་
གྱིས་མ་ཁོག་དུས། ། ང་བཙན་རྒོད་སྣང་བ་དགུང་དང་མཉམ། ། ཕོ་ང་ཡི་གོང་
199



ན་སུ་ མེད་ བསམ། ། གཏམ་དཔའི་ གཏམ་བཤད་ པས་མི་ཚད་ལེ། ། ཁྱེད་
རིགས་ གསུམ་ སྐུ་ ལ་ ཚད་ ཚད་ བྱས། ། དཔའ་ ཐལ་ བ་ སོང་ ལེ་ མཐོལ་ལོ།
བཤགས། ། ཁྱེད་འགྲན་མེད་གེ་སར་ལྷ་ཡི་རྒྱལ། ། ནང་སངས་རྒྱས་ བསྟན་
པའི་སྲོག་ཤིང་དང༌། ། ཕྱི་ནག་པོ་བདུད་ཀྱི་གཉའ་གནོན་གཉིས། ། ལྷ་ ཀླུ་
གཉན་གསུམ་ གྱི་ ཀ་ བ་ གསུམ། ། དམའ་ སྙེམས་ཆུང་འདྲེན་ པའི་ མགོན་ པོ་
བཞི། ། དགྲ་བཙན་པོ་བརྡུང་བའི་ ཐོ་བ་ལྔ། ། ཡིན་ངོ་མ་ ཨ་ ཕོས་ མ་ ཤེས་
ཐལ། ། དུས་དེ་རིང་ཉི་མའི་གདོང་གང་ལ། ། ཁྱེད་སངས་རྒྱས་གསུངས་སྒྲ་གོ་
ལེའི་དུས། ། མགོ་རྣ་བའི་རྒྱུད་ནས་ཚ་འུར་འུར། ། ཕྱི་ལུས་ཀྱི་རྒྱུད་ནས་དྲོ་ཐིང་
ཐིང་། ། ཁོང་སྙིང་གི་རྒྱུད་ནས་འབོལ་ ཤིག་ཤིག ། སྔར་མ་སྲིད་བདེ་བ་ཐོབ་
ནས་བྱུང་། ། དུས་དེ་རིང་ཉི་མའི་ཕན་ཆོད་ལ། ། སེམས་བསྒོམ་དད་བླ་མ་ཁྱེད་
ལ་ཞུ། ། ལུས་མགོ་འབུལ་དཔོན་པོ་ཁྱེད་ལ་ཞུ། ། ང་སྡིག་པ་ཆེ་ཡང་ཐུགས་རྗེས་
གཟིགས། ། གླིང་དཀར་པོའི་སྐྱབས་འོག་བཙུད་རོགས་མཛོད། །རྒྱུ་ཞུ་རྟེན་
མེད་ན་ཁྲིམས་དང་འགལ། ། མཐའ་རྒྱ་མཚོ་ཆགས་པའི་གཡས་ཟུར་ལ། ། ལྷ་
ཤཱཀྱ་ཐུབ་པའི་གསེར་སྐུ་གཅིག ། ལྷ་སྤྱན་རས་གཟིགས་ཀྱི་དངུལ་སྐུ་གཉིས། །
མ་སྒྲོལ་མ་སྔོན་མོའི་གཡུ་སྐུ་གསུམ། ། ལྷ་རྟ་མགྲིན་དམར་པོའི་བྱཱ་སྐུ་བཞི། །ལྷ་
ཕྱག་ན་རྡོ་རྗེའི་དུང་སྐུ་ལྔ། ། རྒྱུ་རིགས་ལྔས་གྲུབ་ལེའི་ལྷ་སྐུ་རྣམས། ། དུས་དེ་
རིང་བླ་མ་ཁྱེད་ལ་འབུལ། ། ཁྱེད་བླ་མའི་ཞབས་འོག་བཙུད་རོགས་མཛོད། །
མཐའ་རྒྱ་མཚོ་ཆེན་པོའི་གཡོན་ཟུར་ནས། །རྒྱུ་བྱུ་གྲུབ་རྒད་མོ་ལོ་ཡག་གཅིག
རྒྱུ་བྱུ་གྲུབ་སྲིང་མོ་ཁུ་ཚུར་གཉིས། ། རྒྱུ་བྱུ་གྲུབ་ཤ་ཕོ་རུ་རིང་གསུམ། ། གཡང་
ཕྱ་གཡང་འཕེལ་ལེའི་ནོར་ལྷ་ཡོད། ། དུས་དེ་རིང་རྒྱལ་པོ་ཁྱེད་ལ་འབུལ། །
ཁྱེད་རྒྱལ་པོས་མངའ་ཞབས་བཙུད་རོགས་མཛོད། ། ལུས་སྡོང་རྩེར་བཏགས་
ཀྱང་ཡིད་ནས་གུས། ། ཁ་ཁོག་པ་མེད་ལེའི་ཞུ་བ་འཐེན། ། ལུས་སྒོ་གསུམ་གུས་
པས་གསོལ་བ་བཏབ། ། བློ་ལོག་པ་མེད་ལེའི་དམ་བཅའ་བཞག ། མཐོ་མགོ་
ལ་ གྱོན་ པའི་ བཙན་ རྨོག་ ནས། ། དམའ་ རྐང་ ལ་ གོན་ པའི་ བཙན་ ལྷམ་
200



བཅས། ། གླིང་རྒྱལ་བློན་རྣམས་ཀྱི་ཕྱག་ལ་འབུལ། ། ཐུགས་བྱམས་སེམས་ཅན་
གྱི་རྒྱལ་བློན་ཚོས། ། ང་བཙན་བདུད་མ་བསད་སྐྱབས་འོག་བཙུད། ། གླིང་
རྒྱལ་པོས་ གསུངས་ པའི་བཀའ་བཀོད་བཞིན། ། ནང་ བསྟན་ པའི་ སྲུང་མར་
འཇོག་རོགས་ མཛོད། ། ད་ཕྱིན་ཆད་འགྲོ་བར་མི་གནོད་ལེ། ། ལྷ་ དཀོན་
མཆོག་རྣམ་གསུམ་དཔང་དུ་བཙུགས། ། གླིང་རྒྱལ་པོས་ཅི་གསུངས་བཀའ་སྒྲུབ་
ཞུ། ། གླུ་གོ་ན་རྒྱལ་བློན་ཐུགས་ལ་ཆིངས། ། གླུ་མ་གོ་གསུངས་ན་ སྐྱོར་རྒྱུ་
མེད། །ད་བ་ས་
ཅེས་ཟེར་བའི་གླུ་དེ་ལྟར་ཕུལ་བ་དང༌། སྐུ་རྗེ་སྟོབས་ཀྱི་རྒྱལ་པོའི་ཐུགས་
ལ་དེ་སྔ་བཙན་བདུད་འདིས་མི་དགེ་སྡིག་པའི་ལས་ལ་གཞོལ། འགྲོ་བ་སེམས་
ཅད་ཐམས་ཅད་ལ་ཡ་ང་སྙིང་རྗེ་མེད་ལེའི་གནོད་འཚེ་བཏང་། སྲོག་གཅོད་
ལས་ལ་མྱུར་བའི་ཤན་པ་དངོས་ཡིན་མོད། ད་ཆ་སྔར་འགྱོད་ཕྱི་སྡོམ་གྱི་བསམ་
བློ་འཁོར་ཐུབ་པ་དང༌། བློ་ཁ་དམ་པའི་ཆོས་ལ་དངོས་ སུ་ ཕྱོགས་ པ་དེ་བྱ་བ་
བཟང་པོ་ ཞིག་ རེད་ སྙམ། དཀར་ ཕྱོགས་ སྲུང་ མའི་ གྲལ་ ལ་ འཇོག་ དགོས་
དགོངས་པའི་སྐབས། གླིང་དཀར་དཔའ་བོ་རེ་འགའི་བློ་ལ་མ་བབ་པར་རིན་
ཆེན་ཁོག་པ་ཆུ་ཡིས་ཁེངས། མི་ཆེན་ཁོག་པ་རྫུན་གྱིས་བརྒྱངས། ལྷ་ཆེན་ཁོག་
ལ་གསོན་འདྲེ་ཞུགས་དང་འདྲ། བཙན་བདུད་མ་བསད་འཇོག་ཐབས་མེད་
ཟེར་ནས་སྐད་ལོག་བརྒྱབ། གོ་མཚོན་འཕྱར་ནས་བཙན་བདུད་ཀྱི་ཐད་དུ་ཤོར་
ནས་བྱུང་བའི་དུས། རྒྱལ་པོས་དགྲ་ལག་འོག་ཚུད་ན་བུ་བྱམས་ཟེར། བརྙས་
བཅོས་བྱས་ན་འགྲིག་ལེ་མིན། དེ་རིང་ཉི་མའི་ཕན་ཆོད་ལ། མི་ཤ་ཟ་ཞིང་མི་
ཁྲག་བཏུངས། དཀར་པོའི་ཆོས་ལ་ལོག་ལྟ་འཛིན། ལྷ་ཤཱཀྱ་ཐུབ་པའི་སྤྱི་དགྲ་
དང༌། གླིང་ལྷ་སྡེའི་སྒེར་དགྲར་ལངས་ཀྱང་དེ། དུས་དེ་རིང་ཉི་མའི་གདོང་
གང་ལ། ལྷད་མེད་བློ་སེམས་ཆོས་ལ་ཕྱོགས། མགོ་འབུལ་ལུས་འབུལ་གླིང་ལ་
ཞུས། མཐོལ་བཤགས་དད་པ་ང་ལ་བྱས། གླིང་ལྷ་སྡེས་ཅི་གསུང་བཀའ་བསྒྲུབ་
ཟེར། སྔར་བྱས་ལས་ལ་འགྱོད་བཤགས་དང་། ཕྱི་མ་མི་བྱེད་དམ་བཞག་དེ།
201



རང་གཞན་ཀུན་ལ་བཟང་ལེ་རེད། ཡང་སྒོས་མཐའ་འཁོབས་སྲིན་པོའི་ཡུལ།
དཀར་སྲུང་མེད་ན་མི་འགྲིག་ལ། མ་འོངས་བྷ་ཡི་རྒྱལ་ལ་ས། གླིང་དཀར་ལྷ་
དམག་འདྲེན་པའི་དུས། བཙན་བདུད་མཁོ་ལེའི་དུས་ཤིག་ཡོད། དེ་སྟེ་དོན་
ཆེན་བདེ་བ་བསམ། བཙན་བདུད་ཚེ་ཐར་མི་ཚད་ལེ། གོང་མ་ལྷ་ཡི་བཀའ་
དང་བསྟུན། མཐའ་འཁོབས་སྲུང་མར་འཇོག་རྒྱུ་ཡིན། དེ་དོན་ཚང་མས་ཡིད་
འདོམས་གྱིས། གཏམ་མང་པོ་ཞུ་བའི་ཁོམ་པ་མེད། ས་འདི་སྲིན་པོའི་བཤེས་
ལམ་རེད། འདུག་ཡུན་རིང་ན་བྱ་བ་ཉེས་གསུངས་པ་དང་ཀུན་གྱིས་མངོན་པར་
བསྟོད། རང་རང་གི་རྟ་ཐོག་ཏུ་བུད་ནས་ཆིབས་ཁ་སྒྱུར་བ་དང༌། སྲིན་པོའི་བུ་
མོ་ཤ་ཟ་ཁྲག་མིད་མས་གཞུང་སྟེང་དུ་མདའ་མོ་བཞག བྱང་དཔའ་མོའི་གདོང་
ཉེ་བར་བླངས་ཏེ་གླུ་འདི་ཕུལ་ལོ། ། ། །
1:|: གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་མཁའ་གཡང་གི་ར་བ་ནས། ། རླུང་དམར་ནག་འཚུབ་མོའི་གུར་ཁྱིམ་
ནས། ། ལྷ་དགའ་རབ་དབང་གི་རྒྱལ་པོ་ཁྱེད། ། དུས་དེ་རིང་བུ་མོའི་གྲོགས་ལ་
བྱོན། ། མཐའི་སྲིན་པོ་ཆགས་པའི་རྒྱལ་ས་ནས། ། སྟོབས་སྲིན་པོའི་རྒྱལ་པོ་
མགོ་དགུ་ཁྱེད། ། དུས་དེ་རིང་བུ་མོའི་གྲོགས་ལ་བྱོན། ། དམར་ཤ་ཁྲག་ཚ་མོ་
མཆོད་ལ་ཕེབས། ། ས་འདི་དང་ས་ངོ་མ་ཤེས་ན། ། མཐའ་རྒྱ་མཚོ་ཆེན་པོའི་
ཚུར་ནང་ནས། ། བྲག་སྲིན་པོ་ཁྲོས་འདྲའི་ཕར་རོལ་ནས། །ས་འདི་ལ་བྱུར་
ཐང་དམར་པོ་ཟེར། ། ཡིན་ངོ་མ་ནོར་བུའི་གཡང་ར་རེད། ། སྨན་ང་འདྲ་ང་ངོ་
མ་ཤེས་ནི། ། མཐའ་སྲི་བ་མིག་དགུའི་དཔུང་ཡ་ལ། ། སྟོབས་སྲིན་པོ་གདོང་
དམར་བུ་མོ་ཡིན། ། ཆུང་སྐྱེས་མ་ཐག་ནས་དམར་ལ་དགའ། ། དམར་སྲིན་
རྒྱལ་བུ་མོ་ཤ་ཟན་ཟེར། ། དུས་ད་ལོ་གནམ་ལོ་འདི་གསར་ཐོག ། སྨན་མོ་ལོ་ཉི་
ཤུ་རྩ་གསུམ་ཡིན། ། གནམ་ལོ་འདི་སོང་ན་རྩ་བཞི་ཡིན། ། དཔའ་རྟགས་མ་
དགུ་བརྒྱ་ལུས་ལ་རྫོགས། ། དམག་འབུམ་ཚོ་དགུ་ཡི་བདག་པོ་ལ། ། ཕོ་ངར་མ་
202



དགུ་བརྒྱའི་ཁས་ལེན་ཡིན། ། དམག་བཅུ་སྐོར་མ་ཚད་བརྒྱ་སྐོར་ཙམ། ། སྨན་
ང་གདོང་བྱུང་ཡང་སྐྲག་མི་མིན། ། སྒོས་མི་ནག་རྟ་ནག་ནག་པོ་མ། ། ཐག་ཉེ་
མོ་མིག་གིས་མ་རིག་དེ། ། རྒྱང་རིང་པོ་རྣ་བས་གོ་ཚུལ་ལ། །དཔོན་དྲིན་ཆེན་
ཀླུ་བཙན་རྒྱལ་པོ་དེ། ། དགྲ་ཤ་པ་ཇོ་རུའི་ལག་ཏུ་བཞག ། དྲིན་ལོག་པ་འཇལ་
ནས་ཕ་གཞིས་བཙོངས། ། སྡང་ཕ་མ་གསོད་པའི་ཤ་པ་ལ། ། ལུས་སྒོ་གསུམ་
མགོ་བཏགས་ཞུ་མི་དེ། ། བྱང་ཨ་སྟག་ཀླུ་མོ་མ་རེད་ཞེ། ། དེ་ཡིན་ན་ང་ཡི་
གཏམ་འདི་ཉོན། ། དཔེ་བཞག་ན་འདྲ་མ་ཨེ་འདྲ་གདའ། ། ཤར་ཁྲི་གདུགས་
གནམ་ནས་ཤར་བའི་དུས། ། གསེར་ཉི་ཟླ་མཐོ་ཚོད་མ་བཟུང་ན། ། གཟའ་
ཁྱབ་འཇུག་ཁ་ལ་ཚུད་ཉེན་ཟེར། ། མཐོ་གངས་རི་ཆུ་ཆེན་འབབ་པའི་དུས། །
ཆབ་ཆུ་བོ་འབབ་ལུགས་མ་ཤེས་ན། ། ཉ་དཔྲལ་བ་ཁ་ཆེས་ཧོབ་འཐུང་ཟེར། །
ང་གངས་སེང་གཡུ་རལ་ངོམ་ས་ལ། ། ཁྱོད་འདམ་སེང་ང་གདོང་བྱུང་ལེ་དེ། །
སྲོག་རྟ་རྔ་སྐྱེལ་ལེའི་གཞི་མ་རེད། ། སྒྲ་རྩལ་ཤུགས་མི་འདྲ་སོ་སོ་རེད། ། མཐའ་
འབྲས་བུ་མི་གཅིག་ཁག་ཁག་རེད། ། དུས་དེ་རིང་ཉི་མའི་གདོང་གང་ལ། །
ཁྱོད་གླིང་དཀར་དཔའ་རྟུལ་བཅུ་སྐོར་དེས། ། དཔའ་ཡོད་མདོག་སྲིན་མཁར་
རྨང་ནས་བཤིག ། བླ་སྤུན་གསུམ་མ་དབང་མཚོན་ལ་དྲངས། ། དེས་མ་ཚད་
བཙན་བདུད་གནམ་བཏགས་བརྒྱབ། ། ། གཡོ་མགོ་བསྐོར་ཁ་ནས་དམ་ཆོས་
བཤད། ། ལག་ཁ་ཞེ་མི་མཐུན་བཤན་གྲི་འཕྱར། ། ངེད་རང་ཡུལ་རང་གིས་
བཟུང་ས་ལ། ། ཁྱོད་བཙན་པོས་མི་བདེ་ཁྲག་བཞིན་དཀྲུགས། ། མཐའ་སྲིན་
པོའི་ཡུལ་ལ་མི་སྲིད་ལེའི། ། འཁོན་གྱོད་འགོ་རི་ལས་ལྗིད་ལེ་གཅིག་། འཛིན་
གྱོད་མཇུག་ཆུ་ལས་རིང་ལེ་གཉིས། ། བར་འགལ་བ་འདུམ་འགྲིག་མེད་ལེ་
གསུམ། ། ཁྱོད་ཁྲམ་པ་གླིང་པས་གཡོས་པའི་དུས། ། ང་ཤ་ཟན་མི་ཁྲོ་ཀ་མེད་
རེད། ། ཞེ་ཁྲོས་ནས་ ཤ་ལན་དགུ་ སྐོར་དེ། ། དུས་དེ་རིང་མ་བླངས་འདུག་
ཐབས་མེད། ། རྒྱ་གལ་སྲིད་ལན་པོ་མ་འཕྲོད་ན། ། ཕ་སྲིན་པོ་མིན་པའི་རྟགས་
ལ་ཞོག །ཁྱོད་སྡར་མའི་སྔར་རྟགས་སྔོན་ལ་བཞག ། ད་ད་དུང་རྒོད་པོ་ཡིན་
203



སྣང་བྱེད། ། ང་དཔའ་མོའི་དཔའ་རྟགས་རྗེས་ལ་ཡོད། ། ཁྱོད་མི་མང་རོ་མང་
གཏམ་དཔེ་ལས། ། ལག་འབྲས་བུ་མི་ཐོན་དགའ་རབ་དཔང་། ། ངའི་ལག་ཏུ་
འཛིན་པའི་སྲིན་གཞུ་འདི། ། ལྷ་དབང་ཕྱུག་ཆེན་པོའི་ལྷ་གཞུ་ཡིན། ། གཞུ་དེ་
སྟེང་ སྒྲོན་ པའི་ མདའ་ རྩེ་ ལ། ། ཤ་ ཁྲག་ འཐུང༌ སྲོག་ བདག་ དགུ་ འབུམ་
འཁོར། ། ཤ་ཟ་འདོད་སོ་སྒྲ་འཆའ་འཆའ་རེད། ། ཁྲག་འཐུང་འདོད་རྐན་སྒྲ་
ཐག་ཐག་རེད། ། མདའ་ལན་གསུམ་ཨ་ སྟག་ཁྱོད་ལ་འཕངས། ། ནང་རྣམ་
ཤེས་མར་མེ་འདའ་ལེ་གཅིག ། ཕྱི་ཤ་མཁར་རུས་སྒྲོམ་བཤིག་ལེ་གཉིས། །
ལས་མ་ཐོན་ཟེར་ན་སྲིན་མོ་མིན། ། གླུ་གོ་ན་རྣ་བའི་ཡིད་ལ་ཞོག ། གླུ་མ་གྲོ་
ཟེར་ན་སྐྱོར་ལན་མེད། །
2བྱ་དགའ།
༽ ཅེས་གླུ་མཇུག་རྫོགས་པ་དང་། མདའ་གསུམ་མཐུད་ནས་ སྤྲིངས་པའི་
དང་པོ་དེ། དཔའ་མོའི་བྲང་ཁེབས་གསེར་གྱི་མེ་ལོང་སྟེང་དུ་སིང་སྒྲ་འཁྱིལ་
ལེར་ཕོག་ཀྱང་། མདའ་ ཤུགས་མ་སེང་གདོང་མས་བླངས་པས། རྔ་ལ་སྲན་
རིལ་འཕངས་ པ་ལྟར་ཡར་ནས་སོང་། མདའ་ གཉིས་པ་དེ་ ཕྱག་ གཡོན་མའི་
གསེར་ཁྲབ་མེ་འོད་འབུམ་རྫོང་ལ་ཐེབས། རྒྱུན་ཐག་ཁ་ཤས་བཅད་ཤོར་བ་ལས་
སྐུ་ལ་མ་གནོད། མདའ་གསུམ་པོ་དེ་སྒ་སྔ་རུའི་སྟེང་དུ་ཕོག མཛེར་ཕོར་ཙམ་
ཞིག་གཏོར་སོང་བ་ལས་གཞན་ཅི་ཡང་མི་གནོད། དེར་དཔའ་མོ་ངར་རྒོད་
གཏིང་ནས་འཁྲུག་ཏེ་ཡཱ་ཡཱ། ཁྱོད་སྲིན་པོའི་བུ་མོ་ཤ་ཟ་ཁྲག་མིག་མ། དེ་སྔ་མིག་
མཐོང་མེད་དེ་རྣ་ཐོས་ཡོད། དུས་དེ་རིང་ཐུག་ལེ་ཤིན་ཏུ་བཟང༌། ད་ཉོན་དང་
འདྲ་མ་ཨེ་ འདྲ་གདའ། གླུ་ལེན་རེས་གཅིག་དང་ཉན་རེས་ གཉིས། མདའི་
འཕངས་རེས་གཅིག་དང་གཟེད་རེས་གཉིས། དཔའ་བོ་འདྲ་འདྲའི་ཆོས་ཉིད་
རེད། གོམ་གསུམ་ཡར་ལ་མ་སྤོས་ན། སྒོ་ཐེམ་ཡིན་ཀྱང་ལ་མི་ཐོན། ཚིག་
གསུམ་བླའོ་མ་བཤད་ན། ཕ་བུ་ཡིན་ཀྱང་ཡིད་མི་ཆེས། ཐེར་ལེ་གནའ་མིའི་
དཔེ་ལ་གདའ། ད་བཤད་རེས་དེ་དང་འཕངས་རེས་དེ། ང་ཨ་ སྟག་དཔའ་
མོའི་སྟེང་ལ་བབ་གསུངས་ནས། ལྕགས་གཞུ་རི་བོ་འགུགས་ཆེན་སྟེང༌། མདའ་
204



རབ་ཤ་ཟ་ཁྲག་འཐུང་བཞག སྟོང་མཇུག་མེད་པའི་གླུ་འདི་ཕུལ་ལོ། ། འདིར
༽ གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ལྷ་ཆོས་ སྐུ་ ལོངས་ སྐུ་ སྤྲུལ་ སྐུ་ གསུམ། ། བྱིན་ རླབས་ པ་ ཅན་ གྱི་ ལྷ་ གསུམ་
མཁྱེན། ། ཐུགས་མཁྱེན་གཟིགས་དཔའ་མོའི་གླུ་འགོ་དྲོངས། ། ད་དེ་མིན་ལྷ་
ཞིག་འབོད་ལ་འདི། ། གནས་འོག་མིན་མཁའ་འགྲོའི་ཞིང་ཁམས་ནས། ། མ་
མཁའ་རྒྱུད་རྡོ་རྗེ་ཕག་མོ་ཁྱེད། ། མ་རང་འདྲ་ཡེ་ཤེས་འབུམ་གྱིས་བསྐོར། །
དུས་དེ་ རིང་ དཔའ་ མོའི་ མདའ་ སྣེ་ འཚོས། ། ལྷ་ དེ་འདྲ་ ཡན་ ལ་ འབོད་ ལེ་
མེད། །ས་འདི་དང་ས་ངོ་མ་ཤེས་ན། །ས་འདི་ལ་བྱུར་ཐང་དམར་པོ་ཟེར། །
སྨན་ང་འདྲ་ང་ངོ་མ་ཤེས་ན། ། ཚེ་སྔ་མོ་སྔར་གྱི་དུས་ཚོད་ལ། ། བྱང་ཀླུ་བཙན་
རྒྱལ་པོའི་ས་ཆ་ནས། ། མཁར་ཤོ་མོ་དགུ་བརྩེགས་ནང་རྒྱུད་ནས། ། རྩྭ་ཀུ་ཤུའི་
ཨ་སྟག་ཀླུ་མོ་ཟེར། ། ཕ་ཡབ་ཆེན་ཨ་སྔོན་ནམ་མཁའི་བྱས། ། མ་ཡུམ་ཆེན་ས་
གཞི་སེར་པོ་བྱས། ། རྩྭ་ཀུ་ཤུ་སྡོང་པོའི་ལོ་མར་འཁྲུངས། ། མ་སེང་གདོང་ལྷ་
མོའི་སྤྲུལ་པ་ཡིན། ། ཕ་རི་ཤེད་རྒད་པོའི་གསོས་ཕྲུག་ཡིན། ། བྱང་ཀླུ་བཙན་
རྒྱལ་པོའི་བློན་པོ་ཡིན། ། དཔའ་རྩལ་དྲུག་མ་ལུས་ལུས་ལ་འཛོམས། ། འདྲེ་
ཁྱོད་དང་འདྲ་ བའི་ སྡིག་ ལས་ བྱས།། དམར་ ཤ་ ཁྲག་ གཉིས་ ལ་ དགའ་ མི་
ཡིན།། ང་མོ་ལོ་ལྔ་གསུམ་བཅོ་ལྔའི་ཐོག ། རྗེ་སེང་ཆེན་བླ་མའི་ཞལ་རས་
མཇལ། ། བདུད་ནག་པོའི་ལུང་པར་དཀར་ཆོས་དར། ། ང་དཔའ་མོའི་བློ་
སེམས་ཆོས་ལ་ཁུགས། ། རྗེ་གེ་ སར་རྒྱལ་ པོའི་ཆོས་བློན་བྱས། །ཆོས་ མདོ་
སྔགས་བསྟན་ པའི་ འཁོར་ ལོ་ བསྐོར། ། མི་ སྙེམས་ ཆུང་འདྲེན་ པའི་ ཕ་ མ་
དང་། ། མཐོ་བཙན་པོ་བརྡུང་བའི་ཐོ་བ་བྱས། ། ལུས་འཁོར་གསུམ་དགྲ་དར་
འཚུབ་སེ་འཚུབ། །མཚོན་གོ་སྒྲ་སིང་སྒྲ་ཉིལ་སེ་ཉིལ། ། རྟ་འདོ་བའི་རྨིག་སྒྲ་
ཐོག་སེ་ཐག །ས་འཛམ་གླིང་སྐོར་བཞིན་དམག་ལ་ཞུགས། ། དགྲ་མ་ཐུབ་
བསད་པ་ཁྲི་མ་འབུམ། །འགྲོ་བདེ་ལ་བཀོད་པ་ཁྲི་མ་འབུམ། ། གསོད་དུས་ལ་
205



མ་བབ་ཁྲི་མ་འབུམ།། བདེ་སྐྱིད་ལ་མི་འཁོད་ཁྲི་མ་འབུམ། ། དོན་ཡང་དག་
བཙན་པོའི་ཁ་གནོན་དང༌། ། འགྲོ་རིགས་དྲུག་བདེ་བར་འགོད་མི་ཡིན། །
འདྲེ་ཁྱོད་འདྲ་ཙམ་ལ་སྐྲག་མི་ཡིན། ། དེ་མི་སྐྲག་གཏམ་དོན་བཤད་པས་ན། །
དམའ་ས་ལ་ཆགས་པའི་རི་བོང་དེས། ། མཐོ་གངས་ ཆགས་ སེང་ལ་འགྲན་
བསམ་དེ། ། མགོ་སྣང་བ་མཐོ་བའི་གཞི་མ་ལས། ། དོན་གཡུ་རལ་ངོམ་ལུགས་
ཁག་ཁག་རེད། ། ཁ་མཆེ་སྡེར་མི་འདྲ་སོ་སོ་རེད། ། དམའ་རྒྱ་ལྕང་འཁོར་བའི་
འཇོལ་མོ་དེས། ། མོན་ཁུ་བྱུག་གསུང་ལ་འགྲན་བསམ་དེ། ། ཡིད་སྣང་བ་མཐོ་
བའི་གཞི་མ་ལས། ། དོན་གསུང་སྒྲ་མི་གཅིག་ཁག་ཁག་རེད། ། ལུས་ཁ་མདོག་
མི་འདྲ་སོ་སོ་རེད། ། ང་ཨ་སྟག་སེང་གདོང་སྤྲུལ་པ་ལ། ། ཁྱོད་སྲིན་པོའི་བུ་མོ་
ཁྲག་མིག་མས། ། དཔའ་ངོམ་འདོད་མདའ་མོ་འཕངས་ལེ་དེ། ། ནང་སྣང་བ་
མཐོ་བའི་གཞི་མ་ལས། ། ཕྱི་རྩལ་དྲུག་ངོམ་ལུགས་ཁག་ཁག་རེད། ། རྟེན་ལྷ་
སྲུང་མི་གཅིག་སོ་སོ་རེད། ། མཐོ་མཁའ་ལ་ཆགས་པའི་སྐར་མ་གཅིག ། བར་
ས་ལ་ གྲགས་ པའི་གླིང་དཀར་ གཉིས། ། དམའ་ མཚོ་ལ་གནས་པའི་ནོར་བུ་
གསུམ། ། དགོས་འདོད་མི་མང་དེ་ལོན་མི་མེད། ། དེ་ཨེ་རེད་ཁྲག་མིག་བསམ་
བློ་ཐོངས། ། དུས་དེ་རིང་ཉི་མའི་སྔ་དྲོའི་ཐོག ། བླ་སྡིག་ར་དགོ་བ་དོམ་ནག་
གསུམ། ། མདའ་མདུང་གྲི་ངར་མའི་སོ་ཁར་དྲངས། ། ད་ནངས་པ་ཡོད་དེ་ད་
ལྟ་མེད། ། བདུད་ཀ་ར་མིག་དགུ་མགོ་བཞི་གསུམ། ། དགྲ་ངོ་མ་བཏུལ་དང་
ཁྱད་པར་མེད། ། ནང་གཟུངས་གཞུག་མེད་ལེའི་ལྷ་སྐུ་དེ། ། ཕྱི་ངོ་མཚར་ཆེ་
ཡང་བྱིན་རླབས་མེད། ། ནང་བླ་རྟེན་མེད་ལེའི་བདུད་རྒྱལ་དེ། ། ཕྱི་ཟིལ་
ཉམས་ཆེ་ཡང་ནང་སྙིང་མེད། ། བདུད་ཀ་ར་མིག་དགུ་མགོ་བཞི་གསུམ། །
དུས་དེ་རིང་ཡོད་དེ་སང་ཉིན་མེད། ། མཐའ་བཙན་རྒོད་དར་མ་ཟེར་ལེ་བ། །
ཁྱི་ཐག་པ་བཞིན་དུ་ཞགས་པས་བཟུང་། ། ལོ་སྟོང་སོང་བྱུ་རུའི་སྡོང་རྩེ་ནས། །
ཤ་འབྲོང་ཤ་བཞིན་དུ་གདང་ལ་བཀལ། ། འཕྱང་མ་འཕྱང་འཕྲུལ་དུ་དཔྱངས་
ལེ་དེ། ། མིག་སྔོན་མོའི་མདུན་སར་རིག་པའི་དུས། ། སྙིང་ཚིམ་པོ་ཨེ་བྱུང་ཁྲག་
206



མིག་མ། ། མེ་དམར་པོ་འབར་ཚོད་མ་བཟུང་ན། ། ས་ཐལ་བ་རླུང་ཁྱེར་སྔ་ཕྱི་
རེད། ། ཁྱོད་ད་ལྟ་ཡོད་དེ་ཕྱི་དྲོ་མེད། ། ཁྱོད་འདྲེ་ངན་ ཁ་ནས་འདྲེ་གཏམ་
བཤད། ། ལག་ཁ་ཕོ་མི་མཚུངས་འདྲེ་མདའ་འཕངས། ། ཁ་ལག་པ་མི་མཐུན་
ངོ་རེ་ཚ། ། མདའ་འཕངས་ན་འཕང་ལུགས་དེ་འདྲ་མིན། ། ཤར་གླིང་དཀར་
ཆགས་པའི་ནང་རྒྱུད་ལ། ། མདའ་སྐྱེན་པོ་འཕེན་མི་མི་གསུམ་ཡོད། ། མཐོ་ཉི་
ཟླ་དཔག་ཚད་ཕབ་མི་དེ། ། དཔའ་ཚ་ཞང་འདན་མ་བྱང་ཁྲ་རེད། ། བར་རི་བོ་
མགོ་མཇུག་སྒྱུར་མི་དེ། ། གདོང་མ་གྲུབ་ཁམ་པ་གཡུ་བསྟན་རེད། ། དམའ་རྒྱ་
མཚོ་སྐམ་ལ་འདོན་མི་དེ། ། བྱང་རི་བརྒྱུད་ཨ་སྟག་ཀླུ་མོ་ཡིན། །ས་འཛམ་བུ་
གླིང་ལ་གྲགས་ལེ་རེད། ། དེ་གྲགས་ལེ་མི་ཚད་གཡེར་ལེ་རེད། ། གཡོན་གཟིག་
ཤུབས་ནང༌ ནས་ ལྕགས་ གཞུ་འཐེན། ། གཞུ་ རྒྱུན་ བུས་ འུར་ འུར་ ཟེར་ ལེ་
འདི། ། དགུང་གཡུ་འབྲུག་ངར་སྒྲ་སྒྲོག་ པ་འདྲ། ། གཞུ་སྐུད་པས་ཐང་ཐང་
ཟེར་ལེ་འདི། ། ཁྲིམས་རྔ་བོ་ལེབ་ཆེན་བརྡུང་པ་འདྲ། ། གཡས་སྟག་དོང་ནང་
ནས་མདའ་མོ་བླངས། ། མ་མཁའ་འགྲོ་འབུམ་གྱི་ཚེ་མདའ་ཡིན། ། མདའ་ཤ་
ཟན་ངར་མ་ཁྲག་འཐུང་འདི། ། ཤ་ཚ་མོ་ཟ་འདོད་ངར་ངར་རེད། ། ཁྲག་
དམར་པོ་ འཐུང་འདོད་ ཤོར་ ཤོར་རེད། ། མདའ་འཕངས་ མ་ ཤོར་ལ་ལན་
གཅིག་ཡོད། ། ཕྱི་རུས་པའི་རུས་མཁར་བཤིག་ལེ་གཅིག ། ནང་རྣམ་ཤེས་མར་
མེ་འདའ་ལེ་གཉིས། ། ལས་མ་ཐོན་ཟེར་ན་དཔའ་མོ་མིན། ། གླུ་གོ་ན་རྣ་བའི་
བུ་རམ་ལ། ། གླུ་མ་གོ་སྙིང་གི་འཛེར་རུ་གྱིས། ། ད་ལྟ་བ་དང་མི་
» ཞེས་གླུ་མཇུག་རྫོགས་པ་དང་མཉམ་དུ་ལག་གི་མདའ་མོ་དེ་འུར་སྒྲ་དང་
བཅས་ལན་གཅིག་སྤྲིངས་སོང་བ་ན། མདའ་ཁ་ནས་མེ་ལྕེ་བང་ང་ཙམ་འབར་
བཞིན་མོའི་བྲང་ནུ་མ་གཉིས་ཀྱི་མཚམས་སུ་སིང་སྒྲ་འཁྱིལ་ལེར་ཕོག བྱུ་རུའི་
མདའ་ལེན་བང་རིམ་གསུམ་བརྩེགས་ཡོད་ལེ་དམར་ཐར་རེར་གཏོར་བས་མི་
ཚད་ཟངས་ཁོག་ཀུན་དགའ་ར་བ་ལྷ་སྒོ་བཞིན་དུ་ཕྱེ་ནས་མདེའུ་རྒྱབ་ཕྱོགས་ནས་
སྔོ་འཁྱུག་གེར་ཐོན། ཆུ་ཕར་རིའི་རི་མ་སྤང་ཞིག་ལ་ཕོག་ནས་ཐལ་བ་འཚུབ་
207



བེར་གཏོར་སོང་ཡང༌། མོ་ནི་སྲིན་པོ་གདོང་དམར་བའི་བུ་མོ་དངོས་ཡིན་པས་
ངོར་རྒྱལ་གྱིས་མ་བཞག་པར་སྲིན་གྲི་ཤུབས་ནས་དྲངས་ཏེ་དཔའ་མོའི་ཐད་དུ་
བྱུང༌། སྲིན་གྲི་ནམ་མཁའ་ཡུག་ཆོད་དེ་ལན་གཉིས་གཡུགས་ཀྱང་གོ་མ་ཆོད།
དེར་དཔའ་མོས་རལ་གྲི་ཤི་ཟན་ངར་མ་ཤུབས་ནས་འཐེན། གཡུགས་ཐེངས་
གཅིག་ལ་མོའི་མགོ་འཕྲུ་ཐང་ལ་འཕངས་པ་དང༌། དཔའ་རྟུལ་རྣམས་ཀྱིས་རྟ་
ཁྲབ་འཁོར་གསུམ་ རྟགས་མིར་བླངས་ནས་ རྒྱལ་ པོའི་ མདུན་ སར་སྤྱན་འབུལ་
ཞུས། རྒྱལ་པོས་སྲིན་མོ་ཁྲག་མིག་མའི་རྣམ་ཤེས་དག་ཞིང་དྲངས་པ་དང་གཞི་
བདག་བྱ་ར་ལྷ་བཙན་གྱིས་གླིང་དཀར་རྒྱལ་བློན་རྣམས་ལ་གླུ་འདི་ཕུལ་ལོ། །
ཀ གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ཤར་རྒྱ་ནག་ རི་ བོ་ རྩེ་ལྔ་ནས། །ལྷ་ ཐུགས་ རྗེ་འཕགས་ པ་ འཇམ་ དཔལ་
དབྱངས། ། འཁོར་ལྷ་ཚོགས་གནས་བརྟན་བཅུ་དྲུག་བསྐོར། ། དུས་དེ་རིང་ལྷ་
བཙན་གླུ་སྣེ་དྲོངས། ། ལྷ་དེ་འདྲ་ཡིན་ལ་ཡར་འབོད་མེད། །ས་འདི་དང་ས་ངོ་
མ་ཤེས་ན། །ས་འདི་ལ་བྱེ་ཐང་སྐྱ་མོ་ཟེར། ། མཐའ་ཆུ་སྲིན་ངར་མའི་ས་ཆ་
རེད། །སྦྲུལ་དུག་སྦྲུལ་ནག་ཁྲའི་གནས་ཡུལ་རེད། ། ང་འདྲ་དེ་ང་ངོ་མ་ཤེས་ན།
། རི་སྐྱ་མོ་ལྷ་རི་རྩེ་དགུ་ནས། ། ཤར་རྒྱ་ནག་རི་བོ་ཁྱུང་རབ་ནས། ། ལྷ་ང་ལ་བྱ་
ར་ལྷ་བཙན་ཟེར། ། རྨ་ཨ་ཆེན་སྤོམ་རའི་ཚ་བོ་ཡིན། ། ཤར་འུ་ཟི་ཇ་ཡི་སྲུང་མ་
ཡིན། ། ད་དེ་ནས་གསོན་དང་རྒྱལ་བློན་རྣམས། ། དུས་དེ་རིང་ཉི་མའི་གདོང་
གང་ལ། །གཡང་མཚོ་གཡང་གཱ་མ་རུ་རིང་ལ། ། རྒྱུ་རིན་ཆེན་རིགས་ལྔའི་རྒྱན་
ཆ་གསོལ། ། ད་དེ་ལ་དར་ཚོན་སྣེ་ལྔ་བཏགས། ། ང་བྱ་ར་བཙན་ལ་མཇལ་རྟེན་
གནང་། ། དེས་མ་ཚད་གྲིབ་ཕོག་གྲིབ་བསངས་མཛད། ། ལས་བསམ་གྲུབ་ལྷ་
ལ་ངོ་སོ་བསྟོད། ། གླིང་རྒྱལ་བློན་ངེད་ལ་སྐུ་དྲིན་ཆེ། ། རྗེ་སེང་ཆེན་ལྷ་ཡི་བླ་མ་
ཁྱེད། ། དུས་དེ་རིང་ཉི་མའི་ཕན་ཆོད་ལ། །ཐག་ཉེ་མོ་མིག་གིས་མ་མཇལ་
ཡང་། ། རྒྱ་རིང་པོ་རྣ་བས་གོ་མྱོང་གདའ། །ས་སྔར་སོང་རྒྱ་གླིང་འཁྲུག་པའི་
208



དུས། ། རྒྱུ་སྤུན་བདུན་སྲས་མོའི་འདུན་མ་བཞིན། ། ཤར་སྟོང་འཁུན་རྒྱལ་
པོའི་བློ་ཁ་སྒྱུར། ། མཐའ་སྲིན་པོའི་བུ་མོ་ལྷ་རྫུས་མ། ། ཤར་རྒྱ་རྗེའི་བཙུན་མོ་
གཡོ་ཆེན་མ། ། རྒྱ་ཁྲིམས་ཡུལ་དབང་དུ་འདུ་འདོད་མ། ། མོ་སྲིན་མོ་ཉི་མ་ཁྲི་
སྐྱིད་དེ། ། ཁྱེད་རྒྱལ་པོས་ཐབས་དང་སྤྲུལ་པ་བསྟན། ། གཡོ་སྒྱུ་ཁྲམ་གསུམ་གྱི་
སྐྱོན་མཚང་བརྟོལ། ། ད་དེ་རྗེས་ལོ་གསུམ་ནང་ཚུན་ལ། ། མོ་སྲིན་མོའི་རོ་རུལ་
མེ་ལ་བསྲེགས། ། ཤར་སྟོང་འཁུན་རྒྱལ་པོའི་དད་པ་ཐོབ། ། མཐའ་སྲིན་པོའི་
གཡོ་བྱུས་ རླུང་ལ་བསྐུར། །རྒྱ་བོད་རྒྱ་དབར་ལ་ མཛའ་ ཟམ་ བཙུགས། །
བཀའ་ཁྲིམས་ཀྱི་ཉི་ཟླ་གཞུང་བཤགས་དེ། ། སྨད་རྒྱ་ནག་རྒྱལ་པོས་བཟུང་རྒྱུ་
མཛད། ། ཆོས་དཀར་ཆོས་དར་གྱི་མདུད་པ་དེ། ། ཁྱེད་སྐྱེས་བུས་བཟུང་རྒྱུ་
གནང་ལེ་གོ། ། དུས་ད་ལོ་ཇ་ཡི་རྒྱལ་སར་བྱོན། ། གླིང་ལྷ་དམག་དཀར་པོའི་
དཔུང་ཆེན་དེ། ། ཤར་ཇ་ཐང་གོང་འོག་གསུམ་ལ་སྲུངས། ། ཁྱེད་རྒྱལ་བློན་
དཔོན་འཁོར་བཅུ་གསུམ་དེ། ། ལྷ་གོང་མའི་ལུང་བསྟན་བྱུང་ལེ་བཞིན། ། ཁྲ་
ཤིག་ཤིག་བཙན་རྒོད་ཡུལ་ལ་བྱོན། ། བདུད་ཀ་ར་མིག་དགུ་མགོ་བཞི་ཡི། ། བླ་
སྡིག་ར་ དགོ་ བ་ དོམ་ ནག་ གསུམ། །ལས་ མ་ དག་ འགྲོ་ གནོད་ སེམས་ ཅན་
རྣམས། ། གཅིག་མ་ལུས་མ་ཤོར་ཡུ་མེད་བཅོས། ། མཐའ་སྲིན་པོའི་བུ་མོ་ཁྲག་
མིག་མ། །བྱང་ ཨ་ སྟག་ ཀླུ་མོས་ ཆམ་ལ་ཕབ། ། མོ་ལྟ་ བ་ ཆོས་ ལ་ ལོག་ པ་
དང༌། ། ཁྱེད་རྒྱལ་བློན་སྐུ་ལ་ཚད་ན་ཡང་། ། འགྲོ་རིགས་དྲུག་འདྲ་ལེའི་སྙིང་
རྗེ་དགོངས། ། ནང་རྣམ་ཤེས་མ་འཁྱར་དག་ཞིང་དྲངས། ། མཐའ་བཙན་རྒོད་
དམར་པོ་ཚེ་ཐར་མཛད། ། དེས་མ་ཚད་སྲུང་མའི་གྲལ་ལ་བཙུད། །ཁྱེད་སེང་
ཆེན་ལྷ་ཡི་བླ་མ་དེ། ། ལྷ་མི་བདུད་ཀུན་གྱི་མགོན་པོ་རེད། ། ད་དེ་རིང་ཞལ་
གྱེས་ཞུ་མཚམས་ལ། ། ང་བྱ་རས་ཞུ་རྒྱུ་ཨེ་འདྲ་གདའ། ། ཤར་འུ་ཟིའི་ཇ་ལུང་
ཟེར་ས་ལ། ། ཇ་འབྲུ་ཆེན་འབྲུ་འབྲིང་འབྲུ་ཆུང་གདའ། ། ཇ་འབྲུ་ཆེན་ལུང་
པའི་ཕུ་ལ་གདའ། ། ཇ་འབྲུ་འབྲིང་ལུང་པའི་བར་ལ་གདའ། ། ཇ་འབྲུ་ཆུང་
ལུང་པའི་མདའ་ལ་གདའ། ། ཇ་བདུད་རྩི་གཡང་གི་དངོས་གྲུབ་དེ། །ཇ་འབྲུ་
209



ཆེན་གསེར་གྱི་འདབ་མར་འཁྲུངས། ། གསེར་སྡོང་པོའི་རྩེ་མོ་གནམ་ལ་ཐུག །
དེ་སྟེང་ཕྱོགས་ལྷ་ཡི་གསོལ་ཇ་ཡིན། ། ཇ་འབྲུ་འབྲིང་དངུལ་གྱི་འདབ་མར་
འཁྲུངས། ། དངུལ་ སྡོང་པོའི་རྩེ་མོ་གཉན་ལ་རྒྱས།། དེ་གཉན་ཆེན་སྐུ་ལྷའི་
གསོལ་ཇ་ཡིན། ། ཇ་འབྲུ་ཆུང་གཡུ་ཡི་འདབ་མར་འཁྲུངས། ། གཡུ་སྡོང་པོའི་
རྩ་བ་ཀླུ་ལ་ཚུགས། ། དེ་མ་དྲོས་ཀླུ་ཡི་གསོལ་ཇ་ཡིན། ། ཇི་འབྲུ་ཆེན་འབྲུ་
འབྲིང་འབྲུ་ཆུང་གསུམ། ། ཇ་དྭངས་རྩེ་ཕུད་ཀྱི་མགོ་མོ་དེ། ། དུས་དེ་རིང་རྒྱལ་
བློན་རྣམས་ལ་འབུལ། ། གཡང་ཇ་གཏེར་ལོན་དང་ཁྱད་པར་མེད། ། ཤར་འུ་
ཟི་ཇ་ཡི་རྒྱལ་པོ་དེ། ། དུས་ད་ཆ་བཙན་པོའི་ལག་འོག་ཚུད། ། ཟས་ཞིམ་པོ་
ཡོད་ཀྱང་ཟ་དབང་མེད། ། གཏམ་བླའོ་ཡོད་ཀྱང་ཤོད་ས་མེད། ། དགྲ་ལན་པོ་
དགོས་ཀྱང་དཔུང་པ་མེད། ། དེ་ཡིན་ན་གླིང་དཀར་རྒྱལ་བློན་ཚོས། ། བདུད་
ཀ་ར་མིག་དགུ་དུག་སྦྲུལ་གསུམ། ། གང་སྔ་སྔ་བཏུལ་ནས་ཇ་རྒྱལ་དེ། ། སྡུག་
མུན་པ་ནག་པོའི་ཀློང་ནས་དྲངས། ། ཤར་ཇ་ཡུལ་སྙེམས་ཆུང་འབངས་མི་
རྣམས། ། སྐྱིད་ལོངས་སྤྱོད་འཚོ་བ་ཡོང་ལེ་མཛོད། ། ཤར་ཨ་གནམ་རྒྱལ་པོའི་
ཇ་གཡང་དེ། ། ས་ག་མ་ཡུལ་དུ་འབེབས་རོགས་མཛོད། ། གླིང་ལྷ་སྡེ་དཀར་
པོའི་རྒྱལ་བློན་རྣམས། ། ཞལ་ཡང་ཡང་མཇལ་ལེའི་བཀྲ་ཤིས་ཤོག ། གླུ་གོ་ན་
གླིང་དཀར་ཐུགས་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། ། ན།11
ཅེས་ཟེར་བའི་གླུ་དེ་ལྟར་ཕུལ། དེ་ནས་ཞལ་གྱེས་ཞུས་ཏེ་རང་གནས་སུ་
བྱོན་པ་དང༌། སྐྱེས་བུ་ཆེན་པོས་ཨ་དཔལ་གྱི་རྟ་གཡུ་བྱ་ཆིབས་ནས་ཇ་ལུང་དུ་
བྱོན། ལུང་པའི་ཕུ་མདའ་བར་གསུམ་ལ་རབ་གནས་མཛད། གངས་དཀར་ལྷ་
མོ་དང་བཙན་རྒོད་གཉིས་ཇ་ཡི་སྲུང་མར་བསྐོས། ཤར་སྒར་སྡོད་ཀྱི་ཚོང་འགྲུལ་
གནས་འདིར་བྱོན་སྐབས། ཚོང་དཔོན་ནོར་བུ་བཟང་པོའི་ཕྱག་ལ་རྩིས་འབུལ་
དགོས་པ་དང༌། དེ་ལྟར་བགྱིས་ན་ཕྱིས་འཛམ་བུ་གླིང་གི་ས་ཆ་ལ་ཇ་ཡི་གཡང་
ཆེན་ཁྱབ་རྒྱུ་ཡིན་པའི་གདམ་ངག་གནང༌། དེ་ནས་གླིང་དཀར་རྒྱལ་བློན་རྣམས་
ཁྲ་ཤིག་ཤིག འོད་སྤུངས་སྤུངས་ཀྱི་ངང་དེར་རང་སྒར་དུ་ཕྱག་ཕེབས་གཞིས་
210



བྱེས་རྒྱལ་བློན་ཐམས་ཅད་དགའ་འཛོམས་བྱུང་བ་དང་། བདུད་དང་སྲིན་པོའི་
བླ་གནས་འཐུལ་ཞིང་བཙན་རྒོད་ཀྱི་བློ་ཁ་སྒྱུར་ནས་སྲུང་མར་བཀོད་པ་དང་།
སྲིན་པོའི་བུ་མོ་ ཤ་ ཟན་ཁྲག་མིག་ལ་ལྔ་ལམ་དུ་བརྫངས་པ་ བཅས་ བཟང་ པོ་
གསུམ་གྱི་ རྟེན་ འབྲེལ་ བསྒྲིགས་ པ་ ལ་ དགའ་ སྟོན་ གཟབ་ རྒྱས་ བཤམས་ ནས་
བཞུགས་པར་གདའོ། ། བྱམས་པ་དང་ །
，
པར་
1
-
དེ་དང
་
། ཨུ་
ਵਲੋਂ ਇਸ ਲਈ ਇਸ ਨੂੰ ਦਿਨ ' ਕੇ
ཚོ་སྤྲོ་ཆམཱན་ཊ་གང་ཙཁྱེང་ཁ་ཊF-12པ་ཆུ་མིག་
ਮਨ ਕਉ ਨਦਰ 'ਚ ਜਾਣ ਦੀ
ਫੋਟੋ ਕਫ ਤੋਂ ਖ਼ਤਰਨਾਕ ਹਰ ਸਾਲ ਮਨ ਵਾਲਾ ਦਾ ਸਭ
བ ་ ། ༢ ཀྱི་ ༢༡
ཀྱི་ :|: :
བ་ཊི་ཀཱན ཀའོ། |@ཤིས་ཚ་བ་ ན ཀྱི་ ཏི 1:|:་
ཟླ་ བ་ཁྱོད་ཀྱང་ཏི་ ཤྲཱི་ཀུན་དུ་ཆད་ལ་
1:|:ཀྱི ཏ|་དེབ་ ཏེ་ ::/༧ ང ། ། བག་
་་ ་ ་ ་ : 1:|: ་ ག འི ཉྩ་
བའི་ བློ་མའི་ཁོག ་པ་ :: དེ་
འོན
ག་ན་ཁ ག
ཐུ
1:|:ཀ་མི་
ན་ཚོད
དོ་བ་གསར་བ
། ཚོགས་ཞིབ་
211



ངོ་མ། ཚོགས་སྐྱེ་
:| 1:|: gའི་
ཀ ་་་ གལེའུ་བཅུ་གསུམ་པ། ཆེ་བ། ག ཙ་ཏེ་
པ :། བ་ཕྱུགས་དང༌། ས་གནས་
ལྷ་ཀླུའི་རྒྱལ་པོས་དུག་དང་རྫས། ། ཡི་དམ་ ༢༡
དང་སྟོང་ཉིད་དབུ་གདུགས་ནང་དུ་བཙུད། །
1:|: 1:|:
འདན་མ་དཔའ་མོའི་མདའ་རྩལ་ལས
1:|: :/
འཕུར་གྲུ་མིག་དགུ་ཤུལ་མེད་བཅོས། །
:|:
དེ་ནས་ཉི་མ་གསུམ་སོང་བའི་ཕྱི་ནངས་བདུད་དམག་གྲོག་ཚང་བརྡོལ་་
འདྲའི་ནང་རྒྱུད་ནས། བདུད་བློན་ལྕགས་ཁྲི་འབུམ་ཐུབ་དང་མཆན་ཁེབས་ཟེ་
མ་ར་མགོས་རྟ་ནག་པོ་རི་བོ་ཙམ་གྱི་གོང་དུ་བུད། རྨོག་གི་དར་འཕྲུ་མཁའ་ལ་
ཟིང༌། ཁ་རླངས་སྨུག་པ་ས་ལ་འཐུལ་བཞིན་ནུབ་སྒར་ར་འདྲའི་དམག་ཁྲོད་དུ་
མཆོངས་ནས་བུ་རྟ་བརྒྱ་སྐོར་ཙམ་བསད་རྨས་གཏོང་བའི་སྐབས། ར་འདྲ་འཆི་
བདག་ཡ་མེད་ཀྱིས་ རལ་གྲི་ཤུབས་ནས་འཐེན། ཕོ་རྒོད་ཞན་དབྱེ་བ་འབྱེད་
དགོས་བསམ་པའི་སྐབས་དེར་བདུད་བློན་ཟེ་མ་རང་མགོས་གཞུ་མཆོག་དཀར་
གྱི་སྟེང་དུ་དུག་མདའ་ནག་པོ་བཞག དེ་ནས་ འར་ ར་དང་འུར་རུའི་ རྟ་ལ་
དྲངས་ཏེ་གླུ་འདི་བླངས་པར་གདའོ། ། | ད།
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། །གླུ་འར་ར་ར་ལ་འུར་རུ་རུ། ། དེ་ནག་པོ་
བདུད་ཀྱི་ལེན་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། ། མཐོ་ཨ་
སྔོན་ནམ་མཁའི་གཞལ་ཡས་ནས། ། འཇའ་འོད་ཟེར་འཁྲིགས་པའི་གུར་ཁང་
ནས། ། ལྷ་དགའ་རབ་དབང་གི་རྒྱལ་པོ་མཁྱེན། ། ཐུགས་མཁྱེན་གཟིགས་སྲས་
212



བུའི་བསྟན་དོན་དགོངས། ། ང་ཟེ་མ་ར་མགོའི་གདོང་གྲོགས་མཛོད། ། མཐའ་
བྲག་དམར་ སྲིན་ པོའི་ ཕོ་ བྲང་ ནས། ། ལྷ་ བཙན་ རྒོད་ དར་མ་ དམར་ པོས་
མཁྱེན། ། ཐུགས་མཁྱེན་གཟིགས་ཨ་ཕོའི་ཁ་འཛིན་མཛོད། ། དཔའ་རྟགས་མ་
ལག་ཏུ་ལོན་པར་ཤོག ། ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་
ས་ནས། །ས་འདི་ལ་ཇ་ཐང་རིང་མོ་ཟེར། ། ཕོ་ང་འདྲ་ང་ངོ་མ་ཤེས་ན། །རྒྱུ་
དུ་རུ་ཁ་པའི་རྒྱལ་ས་ནས། ། ཕོ་ང་ལ་ཟེ་མ་ར་མགོ་ཟེར། ། མཐའ་སྲིན་པོ་
དམར་པོའི་གདུང་རྒྱུད་ལ། ། དེང་ཀ་ར་རྒྱལ་པོའི་བློན་པོ་ཡིན། ། དཔའ་རྩལ་
སྣ་མི་གཅིག་ལུས་ལ་རྫོགས། ། ནང་སངས་རྒྱས་བསྟན་པའི་སྤྱི་དགྲ་ལ། ། སྒོས་
ཤ་པ་གླིང་རུའི་སྒེར་དགྲ་ཡིན། ། དུས་དེ་རིང་མིན་པའི་ཞག་གསུམ་སྔོན། །
ཁྱོད་ཁྲམ་པ་གླིང་རུའི་དཔུང་དཀྱིལ་ནས། ། འབྲུ་དགའ་བདེ་ཆོས་སྐྱོང་བེར་
ནག་གཅིག ། འཇང་རྒྱལ་སྲས་གཡུ་ཁྲི་དགུང་སྔོན་གཉིས། ། བྱང་གྲུ་གུའི་
གཤིན་བདུད་ནག་པོ་གསུམ། ། མཐའ་སུམ་པའི་ཐེའུ་རངས་ལྷ་དཀར་བཞི། །
མཚོ་མི་ནུབ་རྨ་བྱ་བཙན་པོ་ལྔ། ། དཔུང་གྲ་སྡེབ་ང་ཡི་སྒར་སར་མཆོངས། །
དཔའ་མེད་ཀྱང་ཁ་ནས་དཔའ་གཏམ་བཤད། ། རྩལ་མེད་ཀྱང་ལག་པས་གྲི་
མགོ་འཕུར། ། སྒར་གཡས་བཤགས་གཡོན་བཤགས་བྱེད་མི་ཚོ། ། དུས་དེ་རིང་
གདའ་ན་ཐོན་ནས་ཤོག ། རྒྱ་ཐོན་ནས་རྟགས་མ་མ་ལོན་ཡང་། ། ཕོ་དཔའ་
བོའི་གྲལ་རར་བཙུད་པས་ཆོག ། ཐོན་མ་ནུས་གབ་ས་བཙལ་བ་ན། ། གླིང་
དཔའ་རྟུལ་ཟེར་ལེ་ཝ་ མོ་རེད། ། ཆུ་དངོས་པོ་འཚོག་ པའི་སྣོད་ཡོད་དེ། །
གཏམ་བླའོ་འཚོག་པའི་གཏམ་སྣོད་མེད། ། ཕྱི་མི་སྡེས་ཤེས་ན་འ ཕྱི་ཁ་ཡོད། །
ནང་དགའ་ཉེས་ཤེས་ན་ངོ་ཡང་ཚ། ། གླིང་ཇོ་རུས་ཤེས་ན་ཆད་པ་ཡོང༌། ། དེ་
ཨེ་རེད་མ་རེད་བསམ་བློ་ཐོང༌། ། ཡུལ་གླིང་ཤོར་འཆི་བདག་ཡ་མེད་ཁྱོད། ། ཕོ་
ང་འདྲའི་གདོང་ལ་ཐོན་ན་ཡང༌། ། གླིང་བུ་རྟ་གསོད་པའི་བ ཤས་ལམ་དེ། ། མི་
ཁྱོད་ཀྱིས་བཀག་ཀྱང་ཁོག་ལེ་མིན། ། དཔེ་བཞག་ན་འདྲ་མ་ཨེ་འདྲ་རེད། །
མཐོ་དགུང་སྔོན་མཐོན་པོའི་ཡོངས་མཁར་ནས། ། ཉི་རྟ་བདུན་མྱུར་བའི་བང་
213



ཤུགས་དེ། ། སྒྱུ་སྐར་ཚོགས་མཐུག་པོས་བརྟན་བེམ་སྟེ། ། དེ་མ་བརྟན་འོད་
ལམ་གར་བཀྲ་རེད། ། ང་ཟེ་མ་ངར་ལེའི་དཔའ་སྒོ་ནས། ། ཁྱོད་གླིང་དཀར་ཕྲ་
མོའི་དཔུང་དམག་དེ། ། དམག་བུ་རྟ་མཐུག་པོས་བརྟན་བསམ་སྟེ། ། དེ་མ་
བརྟན་མཚོན་ ཁ་ གར་ སྒྱུར་ རེད། ། ཁྱོད་ གླིང་ རུས་ གཞན་ སྡེ་ དབང་ དུ་
འདུས། ། ཇི་བདུད་རྩིའི་གཏེར་ཆེན་འབེབས་བསམ་སྟེ། ། དེ་མར་ཉལ་གཉིད་
ཀྱི་འཆར་སྣང་ རེད། ། ཁྱོད་འཆི་བདག་ ཡ་ མེད་ ཟེར་ལེ་བས། །ང་དཔའ་
འཛོམས་ཟེ་མའི་ངར་ལམ་བཀག ། མགོ་འཕྲུ་དང་རྟ་ཁྲབ་ལེན་བསམ་སྟེ། །
དཔའི་རྟགས་ མི་ མ་ལོན་རང་སྲོག་ཤོར། །གཏམ་ངན་པ་གཞིས་ ལ་ གྲགས་
འདོད་རེད། ། ཕོ་རྒོད་པོ་ཟེ་མ་རང་མགོ་ངས། ། རྐྱེན་ཡོད་པའི་ས་ལ་བཟློག་པ་
བརྒྱབ། ། འདྲེ་ཡོད་པའི་ཚང་ལ་གཏོར་མ་འཕངས། ། ཁྱོད་ར་འདྲའི་ལུས་ལ་
མདའ་མོ་སྤྲིངས། ། སྙིང་ཚལ་བ་བརྒྱ་བཤགས་བཏང་ནས་ནི། ། དཔའ་རྩལ་
དྲུག་གླིང་ལ་ངོམ་རྒྱུ་ཡིན། ། གླུ་གོ་ན་རྣ་བའི་བུ་རམ་ལ། ། གླུ་མ་གོ་ཟེར་ན་
འགྲེལ་བ་མེད། །
ཅེས་གླུ་མཇུག་རྫོགས་པ་དང་མཉམ་དུ་ཁོས་གླུ་ལེན་ཉན་ལོང་མེད་པར་
མདའ་གསུམ་མཐུད་ནས་སྤྲིངས་ཀྱང༌། ར་འདྲ་འཆི་བདག་ཡ་མེད་ཀྱིས་རྟ་ཐོག་
ནས་གཡིས་འགྱུར་དང་གཡོན་འགྱུར་མཛད་པས། མདའ་མོ་དེ་ གསུམ་ གླིང་
པའི་དམག་ཁྲོད་དུ་ ཕོག་ ནས་ བུ་ རྟ་བཅུ་སྐོར་ཙམ་ལ་རྨས་སྐྱོན་བྱུང་ བ་ལས་
གཞན་མ་གནོད། དེར་ར་འདྲ་འཆི་བདག་ཡ་མེད་ཀྱིས་རལ་གྲིའི་སོ་ཁ་ཁོ་ལ་
གཏད། གཏམ་ཁ་ ཕོ་ཤོད་པའི་བློ་གཤོགས་དང་མདའ་རྒྱང་ནས་འཕེན་པའི་
ཡོན་ཏན་གཉིས། འདྲེ་ཁྱོད་ཀྱི་ཁ་དང་ལག་ལ་འདུག་ཀྱང་དེ་དོན་ལག་ལེན་
གསེར་གྱི་ཐིགས་པ་དེ་ང་འཆི་བདག་དཔའ་བོའི་གྲི་རྩེར་ཡོད་གསུངས་ནས་གླུ་
འདི་བླངས་སོ། ། 2 དབྱར་གྱི་
སགླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
214



མགོ་སྤྱི་ གཙུག་ པདྨའི་ གདན་ སྟེང༌ ནས། ། ལྷ་ དྲིན་ ཆེན་ རྩ་ བའི་ བླ་ མས་
མཁྱེན། །ལས་ཅི་བསམ་གྲུབ་ལེའི་དངོས་གྲུབ་མཛོད། ། དཔའ་དགྲ་ལྷའི་ཁྲ་
མཁར་གོང་འོག་ནས། ། ལྷ་དགྲ་ལྷ་ཝེར་མས་ཁ་འཛིན་མཛོད། ། ལྷ་རིགས་
གསུམ་མགོན་ པོའི་ སྤྲུལ་ པ་ དངོས། ། གླིང་ སྐྱེས་བུས་ དགྲ་མགོ་ལེན་ རོགས་
མཛོད། །ས་འདི་དང་ས་ངོ་མ་ཤེས་ན། །ས་འདི་ལ་ཇ་ཐང་རིང་མོ་ཟེར། །
གནའ་སྔ་པོ་ཉོ་ཚོང་བྱེད་ས་རེད། ། དུས་ད་ལོ་དགྲ་མགོ་ལེན་ས་རེད། ། ཕོ་ང་
འདྲ་ང་ངོ་མ་ཤེས་ན། ། ཡུལ་ཕྱི་གླིང་མུན་པའི་ཚུར་མཐའ་ནས། ། ཡུལ་ནང་
གླིང་འབེ་རའི་ཕར་མཐའ་ནས། ། ཕོ་ང་ལ་འཆི་བདག་ཡ་མེད་ཟེར། ། བྱང་གྲུ་
གུ་ རྒྱལ་ པོའི་ སྟོབས་ ཤུགས་ ལ། ། བདུད་ ཀླུ་ བཙན་ འདྲ་ བའི་ དབང་ ཐང་
ལྡན། ། དམག་བུ་རྟ་གསོད་ལ་འཆི་བདག་དངོས། ། ལྷོ་འཛམ་བུ་གླིང་གི་ས་ཆ་
ལ། ། དཔའ་གྲགས་ལེ་མི་ཚད་གཡེར་ལེ་རེད། ། ང་མཐའ་མ་ལྷ་ཡུལ་གླིང་ལ་
འཁྱར། ། རྗེ་སེང་ཆེན་ལྷ་ལ་མགོ་འབུལ་ཞུས། ། གླིང་རྒྱལ་པོས་སྙིང་རྗེ་ཐུགས་
རྗེས་གཟིགས། ། མི་ང་ལ་དགེ་སྡིག་གདམ་ངག་གནང་། ། ད་དེ་ནས་ལྟ་བ་ཆོས་
ལ་སྒྱུར། ། དུས་ད་ཆ་སེང་ཆེན་ཆོས་བློན་ཡིན། ། ལས་དཀར་ནག་དགེ་སྡིག་བློ་
ཡིས་དཔྱད། ། ལུས་འཁོར་གསུམ་བསྐོར་ནས་དགྲ་ལ་ཆས། ། དགྲ་མ་བརྒྱབ་
ས་ལ་གཅིག་ཀྱང་མེད། ། མཚོན་མ་འགྲན་དགྲ་བོ་གཉིས་ཡང་མེད། ། བདེ་མ་
བཀོད་འགྲོ་བ་གསུམ་ཡང་མེད། ། དེ་མེད་དོན་རྩ་བ་བཤད་པས་ན། ། དེ་
གཅིག་ནས་ ལྷ་ ཡི་བཀའ་བཀོད་རེད། ། དེ་ གཉིས་ནས་སེང་ཆེན་འགྲོ་ དོན་
རེད། ། དེ་གསུམ་ནས་འཛམ་གླིང་འདུག་བྱུས་རེད། ། དུས་ད་ཆ་འུ་ཟིའི་རྒྱལ་
ས་ལ། ། གླིང་ལྷ་དམག་དཀར་པོའི་དཔུང་ཆེན་འདི། ། མཐོ་གངས་རི་བཞིན་
དུ་ཉིལ་ལེ་ལེ། ། བར་མེ་ལྕེ་བཞིན་དུ་འུར་རུ་རུ། ། དམའ་རྒྱ་མཚོ་བཞིན་དུ་
འཁྱིལ་ལེ་ལེ། ། ས་འདི་ན་འབེབས་དོན་མ་ཤེས་ན། ། ད་དེ་ཡང་ལྷ་ཡི་བཀའ་
བཀོད་ལ། ། ཤར་འུ་སྡེ་འབུམ་ཚོའི་བསམ་འདུན་རེད། ། དེ་ཡིན་ན་ཁོ་རེ་གླུ་ལ་
ཉོན། ། ངེད་མ་གནམ་རྒྱལ་པོའི་དཔུང་རོགས་ལ། ། ཤར་འུ་འབངས་འདྲེན་
215



པའི་ཕ་མ་དང༌། ། ཇ་འུ་ཟི་གཡང་གི་བདུད་རྩི་དེ། ། འཛམ་གླིང་པའི་ཡུལ་དུ་
འབེབས་མི་ཡིན། ། རྗེ་སེང་ཆེན་སྟོབས་ཀྱི་དཔུང་དམག་ལ། ། ཁྱོད་མཐའ་
སྲིན་དཔུང་འགྲན་ཨ་བ་རེད། ། དཔེ་བཞག་ན་འདྲ་མ་ཨེ་འདྲ་རེད། ། མཐོ་
ནམ་མཁའ་སྤྲིན་གྱི་གཞལ་ཡས་ནས། ། དགུང་གཡུ་འབྲུག་སྔོན་མོའི་ངར་ལམ་
ལ། ། བར་སྦྲང་ཆར་སིལ་མའི་བསུ་མ་བྱུང༌། ། དགུང་གཡུ་འབྲུག་མི་ངར་ཀ་
མེད་རེད། ། བར་གངས་རི་ཤེལ་གྱི་ལྡིང་ཁང་ནས། ། སེང་དཀར་མོས་གཡུ་
རལ་ངོམ་ས་ལ། །བུ་ཁ་ཆར་འཚུབ་མོའི་བསུ་མ་བྱུང་། ། ད་གངས་སེང་མི་
ངར་ཀ་མེད་རེད། ། དམའ་ཙན་དན་ནགས་ཀྱི་སྐྱེད་ཚལ་ནས། ། སྟག་དམར་
ཡག་འགྲིམ་པའི་ངར་ལམ་ལ། ། རྔོན་མི་ངན་ཁྱི་ཡི་བསུ་མ་བྱུང་། ། ད་རྒྱུ་སྟག་
མི་ངར་ཀ་མེད་རེད། ། གླིང་ལྷ་དམག་ཁྲོས་པའི་ཁ་རྩེ་ལ། ། བདུད་ཀ་ར་རྒྱལ་
པོའི་འདྲེ་དམག་བྱུང༌། ། རྗེ་གེ་སར་མི་ཁྲོ་ཀ་མེད་རེད། ། ང་འཆི་བདག་ཁྲོས་
པའི་ངར་ལམ་ལ། ། ཁྱོད་ཟེ་མ་ར་མགོའི་མདའ་བསུ་བྱུང་། ། ཕོ་ཡ་མེད་མི་ཁྲོ་
ཀ་མེད་རེད། ། མདའ་རྒྱང་ནས་འཕེན་ན་ སྡར་མ་ཟེར། ། མཚོན་ ཉེ་ནས་
གཡུག་ན་དཔའ་བོ་ཟེར། ། དོན་དམ་པ་དཔའ་བོ་སུ་ཡིན་དེ། ། རྩལ་འགྲན་ན་
མ་གཏོགས་ ཤེས་ལེ་མིན། ། འགྲན་ངོ་མ་ཡིན་ན་ཚུར་ལ་ཤོག ། མཚོན་ཉེ་
འགྲན་དཔའ་བོ་ཤེས་ལེ་ཡིན། ། གླུ་གོ་ན་ཟེ་མའི་ཡིད་ལ་ཞོག་། གླུ་མ་གོ་སྙིང་
གི་འཛེར་རུ་གྱིས། །
1:|:ཀྱི ཞེས་གླུ་མཇུག་རྫོགས་པ་དང༌། ཕྱོགས་གཉིས་ཀས་རལ་གྲི་ཤུབས་ནས་
བླངས་ཏེ་གཡུགས་སྐོར་གསུམ་རེ་བྱས་ཀྱང་རྒྱལ་ཕམ་དབྱེ་བ་མ་ཆོད། གཡུགས་
སྐོར་བཞི་ལྔའི་མཚམས་ལ་བདུད་བློན་ཟེ་མ་ར་མགོའི་རལ་གྲི་གནམ་ལྕགས་རྣོ་
ཆོད་དེ་ར་འདྲ་འཆི་བདག་ ཡ་མེད་ཀྱི་བྲང་དཀྱིལ་དུ་ཕོག་ནས། ཁྲབ་ཆེན་
གསེར་འོད་འབུམ་རྫོང་ ཁྲ་ཤིག་གེར་གཏོར་སོང་བས། ར་འདྲའི་ཐུགས་ལ་
བདུད་འདི་འདྲ་དེ་སྔ་ཐུག་མ་མྱོང་དགོངས་ནས་རྟ་ཁ་ཕྱིར་གཅུས་པ་དང་ཁོས་
གངས་རི་དང་མཚོ་མི་ནུབ། འབེ་རའི་ལས་དམག་གི་གཞུང་བཤགས་ནས་བུ་རྟ་
216



བརྒྱ་སྐོར་ཙམ་ཐང་ལ་བརྡབས། དེ་ནས་དགའ་བདེའི་ལས་གུར་གྱི་ཐད་དུ་ཤོར་
སོང་བ་ན། གུར་སེར་པོའི་གཡས་གཡོན་ནས་ཉི་འབུམ་དང་དགའ་བདེ་ཐོན་
ནས་གདོང་ལེན་སྐབས། ཁོས་དགྲ་འཆི་བདག་ཐང་ལ་རྒྱུགས་པ་ལྟར་ཐེ་མི་ཚོམ་
སྒར་དཀྱིལ་དུ་མཆོངས་ནས་ལྷོ་སྒར་མོན་འཇང་གི་ལས་དམག་ཡོས་ཁྲ་བཞིན་དུ་
དཀྲུགས་པས། དུང་སྐྱོང་དང་འཇང་ཕྲུག་གཡུ་ལྷ་མོན་ཕྲུག་ཟླ་བ་ཁྲབ་བཙན་
གཙོས། དཔའ་བོ་དཔུང་དམག་ཐམས་ཅད་ཀྱིས་མདའ་རྒོད་སེར་ཆེན་ཡར་
ཡར། མདུང་རྒོད་གློག་ཆེན་འཁྱུག་འཁྱུག གྲི་རྒོད་མུན་ཆེན་འཁྲིག་འཁྲིག
རྒྱོབས་གསོད་ཀྱི་འུར་ཆེན་འབྲུག་སྒྲ་ལྟར་གྲགས་ཀྱང་ཁོས་ཉམས་སྣང་རྟ་རྔ་ཙམ་
མི་བྱེད་ པའི་ སྐབས་དེར། ལྷོ་ དུང་སྐྱོང་སྟག་ལྷ་ཁྲི་དཀར་གྱིས། དུག་ གཞུ་
འགུག་ཆེན་ནག་པོའི་སྟེང་དུ་དུག་མདའ་ཤ་ཟན་མེ་འབར་བཞག་ནས་གླུ་འདི་
ཕུལ་ལོ། ། དལ་བློ་བཞིན ། ། བས་ ཀྱི་ ༡༡: 1:། །
ཀྱི་ཚི་གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ལྷ་ཞིང་སྐྱོང་ཚངས་ པ་ དཀར་པོ་ མཁྱེན། ། ལྷ་སྲོག་སྐྱོབས་རལ་ པ་ རྩེ་དགུ་
མཁྱེན། ། ། ཐུགས་མཁྱེན་གཟིགས་ཨ་ཕོའི་གདོང་གྲོགས་མཛོད། །ཤར་མདོ་
གླིང་བསྟན་པའི་རྒྱལ་ས་ནས། །དཔའ་དགྲ་ལྷ་ཝེར་མས་ཁ་འཛིན་མཛོད། །
ལྷ་ཆོས་སྐྱོང་སྲུང་མས་མགོན་སྐྱོབས་མཛོད། ། ས་འདི་དང་ས་ངོ་མ་ཤེས་ན། །
ཤར་འུ་ཟིས་ཇ་ཐང་རིང་མོ་ཟེར། ། དུས་དེ་རིང་ལྷ་དམག་སྤུངས་ས་རེད། ། ཕོ་
ང་འདྲ་ང་ངོ་མ་ཤེས་ན། ། ལྷོ་མོན་ལ་ལུང་ཆེན་བཅོ་བརྒྱད་ཡོད། ། ད་དེ་ལ་ཚོ་
ཆེན་བཅོ་བརྒྱད་ཡོད། ། ལྷོ་རོང་བཙན་ལུང་སྡེ་བཅོ་བརྒྱུད་ནས། ། ཕོ་དུང་
སྐྱོང་སྟག་ལྷ་ཁྲི་དཀར་ཟེར། ། རྗེ་སེང་ཆེན་བླ་མའི་ཆོས་བློན་ཡིན། ། སྲས་ལྷ་
སྲས་དགྲ་ལྷའི་སྒེར་བློན་ཡིན། ། ཕོ་ཨ་ཡོད་ནང་གི་ད་ཡོད་ཡིན། ། བྱ་སྒོང་
དཀར་ནང་གི་སེར་རིལ་ཡིན། ། མགོ་རྨོག་དཀར་རྩེ་མོའི་དར་འཕྲུ་ཡིན།།
དཔའ་མི་འགྱུར་ཀུན་ལ་གྲགས་མི་ཡིན། ། གླུ་འདི་ཡི་གླུ་ངོ་མ་ཤེས་ན། ། ཕོ་
217



ངར་མའི་དཔའི་གླུ་ངར་ཐུང་ཟེར། ། ས་ག་མ་ཡུལ་ལ་མི་ལེན་དེ། ། ངག་ག་
རེའི་ས་ལ་མི་འགུགས་དེ། ། གལ་ཆེ་ནས་ཁྱོད་ལ་མ་ཡིན་དེ། ། དཔེ་བཞག་ན་
ལེན་དགོས་ཨེ་འདྲ་རེད།	། ཆབ་ཆུ་བོའི་འབྱུང་རྩ་གངས་ནས་བྱས། །འབབ་
འཁྱིལ་ས་མ་ཕམ་མཚོ་ལ་རེད། ། མཚོ་ཆེན་པོའི་གཏིང་ན་ཀླུ་ཡུལ་ཆགས། །
དོན་ཀླུ་རྒྱལ་འདོད་ཡོན་འཕེལ་འདོད་རེད། ། སྟོབས་ ལྷ་དམག་དཀར་པོའི་
དཔུང་ཆེན་འདི། ། ཤར་མདོ་གླིང་བསྟན་པའི་ཡུལ་ནས་བྱོན། ། མཐའ་བཙན་
པོའི་དམག་གི་རྩ་བ་བརླག ། དོན་འུ་ཡུལ་བདེ་ལ་འགོད་འདོད་རེད། ། ངེད།
ལྷ་དམག་ དཀར་པོའི་དཔུང༌ཆེན་འདི། ། སྐྱིད་ རང་ ཡུལ་ ལྷ་ སྡེ་ དཀར་ མོ་
སྐྱོང་། །འབྲི་བ་མོའི་ཞོ་ལྟར་ཆགས་པའི་དུས། །ཁྱོད་བདུད་དང་སྲིན་པོ་དུ་རུ་
ཁས། ། ཤར་ཇ་ཡུལ་དབང་སྒྱུར་མི་ཚད་ལེ། ། བྱེད་འཇང་དང་སྨུག་པོའི་ས་ཆ་
ལ། ། ལག་བརྐྱངས་ལེ་མི་ཚད་རྐང་པ་བརྐྱངས། ། འབྲོང་བསད་ལེ་མི་ཚད་རྡ།
མ་འཕྱར། ། ས་འཕྲོགས་ལེ་མི་ཚད་བུ་རྟ་བསད། ། སྤྲིན་ཅོ་སྒོང་ཙམ་ཞིག་མེད་
པ་ལ། ། ཐོག་གཡག་རོ་ཙམ་ཞིག་ཕབ་ནས་བྱུང༌། ། ཞོ་མི་ལངས་ཀ་མེད་དྲོད།
ཀྱིས་སྐུལ། ། གླིང་རང་མལ་འདུག་སར་བཙན་པོས་བརྙས། ། དམག་ལྷ་དམག་
མི་འདྲེན་ཀ་མེད་རེད། ། འདུག་རང་ཚུགས་རང་གིས་མ་ཟིན་དུས། ། མཐའ་
བདུད་ཆེན་ བཞི་ལ་མཐའ་ལེ་དེ། ། ཁྱོད་བདུད་སྲིན་དམག་ལ་མཐའ་ངེས་
རེད། ། ཤོད་མི་དགོས་ལག་པའི་མཐིལ་ལ་གསལ། ། རང་ཕ་གཞིས་བཞག་
ནས་མི་སྡེ་འགྲིམ། ། འཛམ་གླིང་ཆེན་ཁ་ལོ་སྒྱུར་འདོད་དེ། །ལས་ཆག་སྒོ་རང་
གིས་ཉོ་འདོད་རེད། ། དཔེ་བཞག་ན་འདྲ་མ་ཨེ་འདྲ་གདའ། ། ས་འགྲོ་འདུག་
མང་ན་ཁྱི་དང་ཐུག ། བུ་བྱ་ལག་མང་ན་བྱིས་རྐང་ཆོག ། ལས་བྱེད་རྒྱུ་མང་ནི་
རང་སྡེ་ཕུང་། ། དཔེ་ཟེར་སྲོལ་བདེན་སྲོལ་གཉིས་ཀ་ཡོད། ། དགྲ་འཆི་བདག་
སྔས་མགོར་འབྱོར་བའི་དུས། ། མི་ཚེ་ཟད་བྲོས་ནས་ཐར་ས་མེད། ། མཐའ་རྒྱ་
མཚོ་ཆེན་པོའི་རྦ་རླབས་དེ། ། དགུང་ཨ་སྔོན་མཁའ་ལ་འཕྱུར་བའི་དུས། །
སྐྱོར་རགས་ཁ་བརྒྱབ་ཀྱང་ག་ནས་ཁོག ། གླིང་སྟོབས་ཆེན་ལྷ་དམག་དཀར་
218



པོའི་དམག ། ཇ་འུ་ཟི་ཡུལ་དུ་སྤུངས་པའི་དུས། ། བདུད་སྲིན་པོས་བཀག་
ཀྱང་ག་ནས་ཁོག། སྟོབས་དབང་ཐང་མི་གཅིག་སོ་སོ་ལ། ། མཐུ་ནུས་པ་མི་
གཅིག་ཁག་ཁག་རེད། ། ང་དུང་སྐྱོང་ཁྲོས་པའི་ངར་ལམ་དེ། ། ཁྱོད་ར་མགོས་
བཀག་ཀྱང་ཁོག་ས་མེད། ། དཔའ་རྩལ་དྲུག་མི་གཅིག་སོ་སོ་ལ། ། རྒྱབ་ལྷ་སྲུང་
མི་གཅིག་ཁག་ཁག་རེད།	། ལྷོ་དུང་གཞུ་དཀར་མོའི་གཞུ་སྟེང་ལ། ། མདའ་
དུག་མདའ་ཤ་ཟིན་མེ་འབར་སྒྲོན། ། དུས་དེ་རིང་ཚེ་ཟད་ཁྱོད་ལ་འཕངས། །
ཕྱི་རུས་ པའི་ སྒྲོམ་གཞི་ གཏོར་ལེ་ གཅིག ། རྣམ་རྣམ་ཤེས་མར་མེ་འདའ་ལེ་
གཉིས། ། མགོ་དར་འཕྲུ་ཐང་ལ་ལྷུང་ལེ་གསུམ། ། ལས་མ་ཐོན་ཟེར་ན་དུང་
སྐྱོང་མིན། 1:|:། གླུ་གོ་ན་རྣ་བའི་བུ་རམ་ལ། ། གླུ་མ་གོ་སྙིང་གི་འཛེར་རུ་གྱིས། །
: 2 ཞེས་གླུ་མཇུག་རྫོགས་པ་དང་མཉམ་དུ། གཞུ་སྟེང་དུ་སྒྲོན་པའི་མདའ་མོ་
དེ་གློག་འཁྱུག་པ་ལྟར་ལན་གཅིག་སྤྲིངས་པས། བདུད་བློན་ཟེ་མ་ར་མགོའི་བྲང་
དཀྱིལ་དུ་བཏགས་པའི་ལྕགས་ཀྱི་མེ་ལོང་སིང་སྒྲ་འཁྱིལ་ལེར་གཏོར་སོང་ཡང་།
གནས་སྐབས་འདུལ་བའི་དུས་ལ་མ་བབ་པས་ནང་དུ་མ་གནོད། ཡིན་ནའང་ལྷོ་
དུག་ངར་ མའི་ དུག་རླངས་ ཀྱིས་ མགོ་ཡུ་ དམར་འཁྱིལ་ལེར་འཁོར་ནས་ རང་
ཚུགས་མི་ཐུབ་པའི་སྐབས། བདུད་བློན་དམར་ཚ་ཁྲོ་འབར་གྱིས་ སྐར་མདའ་
འཁྱུག་པ་ལྟར་དུང་སྐྱོང་གི་ཐད་དུ་མཆོངས། རལ་གྲི་གཡུགས་སྐོར་དུ་མ་བྱས་
ཀྱང་དཔའ་རྩལ་འདྲ་ཞིང་མཉམ་ནས་རྒྱལ་ཕམ་དབྱེ་བ་མི་ཆོད་པའི་སྐབས་དེར།
འཇང་ཕྲུག་གཡུ་ལྷ་ཐོག་སྒྱུར་གྱིས་རྟ་འདོ་བ་གནམ་ཡག་སྔོན་མོའི་གོང་དུ་བུད།
དགྲ་དར་འཁོར་གསུམ་ཚགས་སེ་དུང་སྐྱོང་གི་དཔུང་སྣོན་དུ་བྱོན་པ་དང་མཉམ་
དུ། རླུང་ནག་པོ་ཞིག་འཚུབ་བྱུང་བའི་ཀློང་ནས་སྲིན་མོ་སྲི་བ་མིག་དགུས་མཆེ་
བ་སྐུ་ཟིང་ངེར་ཁ་ཐུག་ཐོན། གླུ་ལེན་སྐོར་ལོང་མེད་པར་མདའ་གཉིས་སྤྲིངས་
བྱུང་བས། གླིང་དཀར་དཔའ་བོ་གཉིས་ཀྱི་སྲོག་ལ་གནོད་འཚེ་མ་བྱུང་རུང༌།
སྲིན་མོའི་སྡིག་སྒྲིབ་ཀྱིས་མགོ་ཡུ་འཁོར་ཏེ་རྟ་ཐོག་ནས་ལྷུང་པ་དང༌། བདུད་
བློན་དམར་ཚ་ཁྲོ་འབར་དང་སྲིན་མོ་སྲི་བ་མིག་དགུས་ཀི་སྒྲ་སྒྲོག་བཞིན་ཧོར་
219



བདུད་ཀྱི་དམག་ ཁྲོད་དུ་མཆོངས། ལས་ དམག་ ལྔ་ བཅུ་ སྐོར་ གཡས་ བསྒྲལ་
གཡོན་བསྒྲལ་བཏང་བས་མི་ཚད། སྲི་བ་མིག་དགུས་སྲིན་གྲི་གཡུགས་ཐེངས་
གཅིག་ལ་ལྕགས་ཁྲི་རྟ་ཐོག་ནས་ ཕབ་སོང་བའི་སྐབས། བྱང་ཨ་ སྟག་ཀླུ་མོའི་
སྙིང་ཁར་རལ་གྲི་བསྣུན་པ་ལྟ་བུའི་ཟུག་གཟེར་ལངས། རྟ་ཕོ་རག་དཀར་ལྡིང་
ཤེས་ཀྱི་ཁ་དཀྲུགས་ཡོབ་བརྡུང་བྱས་ནས་སྲིན་མོའི་གདོང་མྱུར་དུ་བླངས། དེ་
ནས་མདའ་བཏོན་གཞུ་བཏོན་བྱས་ཏེ་གླུ་འདི་བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ཨ་སྔོན་ནམ་མཁའི་དཀྱིལ་འཁོར་ནས། ། གནས་དག་པ་ མཁའ་འགྲོའི་
ཞིང་ཁམས་ནས། ། མ་ཡེ་ཤེས་མཁའ་འགྲོའི་གཙོ་མོ་རྣམས། ། མ་རང་འདྲ་སྐུ་
འཁོར་འབུམ་ཚོས་བསྐོར། ། དུས་དེ་རིང་དཔའ་མོའི་གྲོགས་ལ་བྱོན། ། མཐའ་
སྲི་བ་མིག་དགུ་འདུལ་རོགས་མཛོད། །ས་འདི་དང་ས་ངོ་མ་ཤེས་ན། །ས་འདི་
ལ་ཇ་ཐང་རིང་མོ་ཟེར། ། སྨན་ང་འདྲ་ང་ངོ་མ་ཤེས་ན། །ཤར་ཡར་ཁམས་
བྱང་མའི་རི་བརྒྱུད་ནས། ། བྲག་དམར་པོ་འགྱིངས་པའི་གཡས་ཟུར་ནས། །
དམའ་སྤང་ལྗོངས་ལེབ་མོའི་གཡོན་ཟུར་ནས། ། རྩ་ཀུ་ཤར་འཁྲུངས་པའི་བུ་མོ་
ལ། ། བྱང་ཕྱི་པའི་ཨ་སྟག་ཀླུ་མོ་ཟེར། ། མ་སེང་གདོང་ལྷ་མོའི་སྤྲུལ་པ་ལ། །
ལས་དག་པ་སེང་ཆེན་ཆོས་བློན་ཡིན། ། ལས་མ་དག་སྲིན་པོའི་ཁ་གནོན་ལ། །
ལྷ་ཤཱཀྱའི་བསྟན་པ་འཛུགས་མི་ཡིན། ། བདུད་དགའ་རྒྱལ་བསྟན་པ་ སྣུབ་མི་
ཡིན། ། མཐའི་བདུད་སྲིན་ཆམ་ལ་འབེབས་མི་ཡིན། ། མ་འགྲོ་དྲུག་བདེ་ལ་
འགོད་མི་ཡིན། ། གཏམ་ཡིན་ལུགས་བཤད་ན་དེ་འདྲ་རེད། ། དུས་དེ་རིང་ཉི་
མའི་གདོང་གང་ལ། ། ཁྱོད་བདུད་སྲིན་ཕོ་མོ་དཔུང་སྡེབ་བྱས། ། དཔའ་རྒོད་
མདོག་གླིང་ དམག་ ཁྲག་ བཞིན་དཀྲུགས། །དམག་ བུ་ རྟ་ མང་ པོ་ ཆག་ ཉིལ་
བཏང༌། ། བློན་ལྕགས་ཁྲི་ནག་པོ་རལ་ཁར་དྲངས། ། དཔའ་རྟགས་མ་བླངས་
བསམ་ཞེ་ནས་དགའ། ། དུས་ད་ལྟ་རང་སྣང་སྤྲོ་པོ་མ། ། མཐའི་མགོ་འཕྲུ་ཐང་
220



ལ་ལྷུང་འདོད་རེད། ། རི་གངས་རི་དཀར་མོ་འགྱིང་ཉམས་ཅན། །ས་སྲིད་
པའི་ གངས་ རྒན་ ཡིན་ བསམ་ དེ། ། མཁའ་ ཉི་ མའི་ འོད་ ཀྱིས་ བཞུར་ བའི་
དུས། ། དམའ་རྒྱ་མཚོ་མི་འགྲིམ་ ཀ་མེད། ། སྤང་ སྔོ་ཐིང་ལེབ་མོའི་དཀྱིལ་
འཁོར་ལ། ། ལུག་གཡང་དཀར་སྔོ་རྩྭ་ཟ་བའི་དུས། ། སྤྱང་ཨ་ཐོང་ལ་བརྒྱབ་ཤ་
ལ་རྔམས། ། མིག་འབྲས་བུ་ཕྱུང་ནས་ཟ་བསམ་དེ། ། མཐའ་རྫི་བཟང་འུར་
རྡོས་ཀླད་ཞོ་གཏོར། ། དམའ་དམྱལ་ཁམས་མ་འགྲིམ་ཀ་མེད་རེད། །ཤར་འུ་
ཟི་ཇ་ཡི་ རྒྱལ་ ས་ལ། ། ཁྱོད་བདུད་སྲིན་ སྡེབ་ མའི་བཙན་དམག་ སྤུངས། །
དབང་ཁ་ལོ་སྒྱུར་བས་མི་ཚད་ལེ། ། ཤར་སྲས་མོས་གདན་པའི་སྐུ་མགྲོན་དེ། །
གླིང་སེང་ཆེན་དམག་ལ་ཚད་ཚད་བྱེད། ། མཐའ་སྲིན་མོ་ཁྱོད་ཀྱི་ཁས་ལེན་
ལ། ། ང་དཔའ་མོ་མི་ཐོན་ཀ་མེད་རེད། ། ཁྱི་རྡ་ལི་རྩིབ་རྡོ་གཟེད་ཁ་ལ། ། རྔ་
མཇུག་མ་གནམ་ལ་སློང་རབས་ཡོད། །སྟག་དམར་ཡག་འཛུམ་དྲུག་ཤོར་ཁ་
ལ། ། ཕོ་རྔོན་པའི་རྙི་ཁར་མཆོངས་རབས་ཡོད། ། ཁྱོད་བདུད་སྲིན་ཤུལ་མེད་
འགྲོ་ཁ་ལ། ། གླིང་ལྷ་སྡེའི་དཔུང་ལ་འགྲན་རབས་ཡོད། ། ཚེ་ཡོངས་ཟད་
དཔའ་མོ་ང་དང་ཐུག ། སྲོག་དམར་པོ་འབེན་ལ་འཇོག་རབས་ཡོད། ། ངས་
ལག་ཏུ་ཐོགས་པའི་མདའ་མོ་འདིས། ། འགྲོ་འཕུར་འདོད་གཤོག་སྒྲོ་ལྷེབ་ལྷེབ་
བྱེད། ། ཤ་ཟ་འདོད་སོ་སྒྲ་འཆའ་འཆའ་བྱེད། ། ཁྲག་འཐུང་འདོད་རྐན་སྒྲ་
ཐག་ཐག་བྱེད། ། དུས་དེ་རིང་སྲིན་མོ་ཁྱེད་ལ་འཕངས། ། དམག་ཁྱུ་གཅིག་
ཐང་ལ་ ཕབ་ལེ་དང༌། ། བློན་ལྕགས་ཚ་བཀྲོངས་ པའི་ ཤ་ལན་གཉིས། ། ང་
དཔའ་མོས་མ་བླངས་འཇོག་ལོ་མེད། ། གླུ་གོ་ན་སྲིན་མོའི་ཡིད་ལ་ཞོག ། གླུ་མ་
གོ་མ་ཐོས་སྐྱོར་རྒྱུ་མེད། །
ཅེས་གླུ་མཇུག་རྫོགས་པ་དང་མཉམ་དུ་མདའ་གཉིས་མཐུད་ནས་སྤྲིངས་
པའི་དང་པོ་དེ། བདུད་བློན་དམར་ཚའི་དཔུང་པ་གཡས་པའི་སྟེང་དུ་ཕོག་ནས་
དཔུང་ཁྲབ་དང་ཤ་ལྷེབ་གཅིག་བཀོག་པས་མི་ཚད་ཁོའི་རྒྱབ་ཕྱོགས་སུ་ཕོང་བ་
གཡག་རོ་ཙམ་ཞིག་གདའ་བ་དེའི་སྟེང་ལ་ཐེབས་ནས་ཆག་ཚེ་ཉིལ་ལེར་སོང་།
221



གཉིས་པ་དེ་སྲིན་མོ་སྲི་བ་མིག་དགུའི་བྲང་ནུ་མ་གཉིས་ཀྱི་མཚམས་སུ་ཕོག་ནས་
མདའ་ལེན་ལྕགས་ཁྲབ་འབུམ་རྫོང་སིང་སྒྲ་འཁྱིལ་ལེར་གཏོར་སོང་བས་མི་ཚད།
ནང་དུ་བྱ་རྒོད་ཀྱི་ཤ་མིག་འདྲ་ལེའི་བླ་གནས་སྨེ་བ་ནག་པོ་ཞིག་ཡོད་པའི་སྟེང་དུ་
ཕོག་ཏེ་མགོ་རྣ་བའི་རྒྱུད་ནས་སྐར་མ་ཆེམ། སྙིང་ལོང་གའི་རྒྱུད་ནས་ཚ་ ཤར་
བརྒྱབ། འགྲན་པའི་བློ་སྟོབས་ཉམས་ཤིང་རླུང་འཚུབ་ཞིག་ལ་སྤྲུལ་ལ་མི་སྣང་
བར་གྱུར། བདུད་བློན་དམར་ཚ་ཁྲོ་འབར་ལ་མདའ་རྨས་བྱུང་བའི་ཐོག་འགྱུར་
རྒྱུ་དང་སྤྲུལ་རྒྱུ་མེད་པས། བྲོས་བསམ་ཡང་བྲོས་མི་ཐུབ་པའི་སྐབས། དུང་
སྐྱོང་དང་གཡུ་ལྷས་གྲི་རུབ་འབུད་ནས་ལྔ་པའི་ལམ་དུ་བརྫངས། རྟ་ཁྲབ་འཁོར་
གསུམ་དང་བཅས་ པ་ རྣམས་རྟགས་མར་བླངས་ པ་ དང་། བདུད་ཀྱི་དཔོན་
འཁོར་གཞན་མ་རྣམས་ལམ་གང་ཐོབ་བྱས་ནས་རང་སྒར་དུ་བྲོས། གླིང་དམག་
རྣམས་ཀྱིས་ཚ་འདེད་མ་བྱས་པར་རྒྱལ་ཁའི་བ་དན་མཁའ་དབྱིངས་སུ་བསྒྲེངས།
ཞལ་རས་དགའི་འཛུམ་གྱིས་ཁེངས་བཞིན་ལྷ་སྲས་དགྲ་ལྷའི་དབུ་གུར་གྱི་མདུན་
དུ་ཕྱག་ཕེབས། གཞིས་བྱེས་ མཉམ་ འཛོམས་ ཀྱི་ ཕྱག་ རྒྱུ་ དང་ འཚམས་ འདྲི་
མཛད་པའི་སྐབས། དཔའ་མོ་དང་གཡུ་ལྷ་དུང་སྐྱོང་གསུམ་གྱིས་བདུད་བློན་
དམར་ཚའི་མགོ་འཕྲུ་སྤྱན་འབུལ་ཞུས་པ་དང༌། ལྷ་སྲས་དགྲ་ལྷས་ཞལ་རས་
ཚེས་བཅོ་ལྔའི་ཟླ་བ་འདྲ་བ་ལ་དྲེག་མའི་ནག་ནོག་མི་འགོས་འཛུམ་འཁྱིལ་འཁྱིལ་
ངང༌། དཔའ་བོ་མི་རེར་སེར་པོ་གསེར་གྱི་པ་ཊ་བཅུ། སྔོན་པོ་གཡུ་ཡི་པ་ཊ་
བཅུ། ཁམ་པ་དངུལ་གྱི་པ་ཊ་བཅུ། རྟ་ཕོ་རྒོད་བཅུ་དང་དྲེའུ་བཅུ། འཇའི་
ཆེན་རྨ་བྱའི་སྒྲོ་མདོངས། མ་ན་ཧོ་ཡི་ཏོག པདྨ་རག་ག་དང་བཅས་དཔའ་
དར་གཟེངས་བསྟོད་དཔག་ཏུ་མེད་པ་མཛད། ལྷག་པར་བྱང་ཕྱི་པའི་ཨ་སྟག་ཀླུ་
མོས་བདུད་བློན་དམར་ཚ་དང་སྲིན་མོ་སྲི་བ་མིག་དགུར་རྨས་སྐྱོན་ཚབས་ཆེན་
བཏང་བའི་དཔའ་སྣོན་ལ་བཀྲ་ཤིས་དར་ཚན་ཡུག་ལྔ་ཡི་ཐོག་གསེར་སྒོར་མོ་ལྔ་
བཅུའི་དཔའ་དར་མཛད། སྲིན་མོ་སྲི་བ་མིག་དགུའི་སྲོག་ལ་སྲོག་ཉེས་མི་བྱུང་
རུང་མདའ་རྨས་ཕོག་པ་ཙམ་གྱིས་མོའི་འཇིགས་ཉམས་བཅགས་པ་མངོན་ཐུབ།
222



གལ་སྲིད་མོའི་ལུས་ལ་མདའ་མོ་མ་ཕོག་ན། རང་རེའི་དཔོན་དམག་ལ་ཆག་སྒོ་
ཇི་ལྟར་བྱུང་ མིན་ དཔོག་ པར་ དཀའ། དེས་ ན་ དམིགས་ བསལ་ གྱི་ གཟེངས་
བསྟོད་བྱས་ པ་ཡིན་པས་ ཀུན་ གྱིས་ཡིད་འདོམས་ གྱིས་ ཤིག་ གསུངས། ཕ་སྤྱི་
དཔོན་གྱི་ཞལ་ལ་ གཟིགས་ ཙམ་ གནང་བ་ན། དཀྱིལ་ གྲལ་ གྲལ་ གྱི་ གྲལ་འགོ།
དགུང་ཨ་ལོང་ཅན་གྱི་གདན་སྟེང་ནས། ཕ་སྤྱི་དཔོན་རོང་ཚ་ཁྲ་རྒན་གྱིས། ཁ་
སྤུ་དུང་ལས་དཀར་ལེ་དེ། གཡས་བྱུག་གཡོན་བྱུག་ལན་གསུམ་མཛད། འདིར་
འཛོམས་གླིང་དཀར་རྒྱལ་བློན་རྣམས། ཐུགས་མ་གཡེང་ཕ་རྒན་ང་ལ་གསོན།
གསོན་ཟེར་ནས་དམ་ཆོས་མ་ཡིན་དེ། གཏམ་བཤད་བླའོ་ཨེ་འདྲ་ཡོད། འཇང་
གཡུ་ལྷ་དུང་སྐྱོང་དཔའ་མོ་གསུམ། རྗེ་རྒྱལ་པོའི་བཀའ་བཞིན་དམག་ལ་ཆས།
མངགས་པའི་མི་དང་འཕངས་པའི་མདས། སྲི་བ་མི་དགུར་མདའ་རྨས་བཏང༌།
བདུད་བློན་དམར་ཚ་གཏན་མེད་བཅོས། བདུད་དང་སྲིན་པོའི་ཚོགས་ལས་
རྒྱལ། རྟགས་མ་འཛམ་བུ་གླིང་ལ་བཞག དཀར་པོ་གླིང་གི་དབུ་འཕང་བསྟོད།
ནག་པོ་བདུད་ཀྱི་ལྟག་གཉའ་ཕབ། ལས་དེ་ལས་ཡག་ལེ་ག་ན་གདའ། གླིང་
རྒྱལ་བློན་བསྐོས་ལེ་དམག་ལ་བསྐོས། ལས་སྡིག་པ་ཤེས་ཀྱང་བཅོས་ཐབས་མེད།
བདུད་སྲིན་ཆམ་ལ་འབེབས་རྒྱུ་གཅིག ཇ་ཡུལ་བདེ་ལ་འགོད་རྒྱུ་གཉིས། ཇ་
གཡང་གཏེར་ཁ་འབེབས་རྒྱུ་གསུམ། གླིང་ལྷ་སྡེ་དཀར་པོའི་བསྐོས་ཐང་རེད།
གཞེས་ལྷ་ཉིན་དཀར་པོའི་ཉི་ཤར་ཐོག སྟོབས་ཆེན་ལྷ་སྡེ་དཀར་པོའི་དམག་
སྔ་རྟིང་རིམ་པ་ སྔོན་ལྟར་བསྒྲིགས། སྔོ་འཁྱུག་འཁྱུག་ གཡུ་འབྲུག་མཚོ་ནས་
ལངས། འོད་འཁྱིལ་འཁྱིལ་ སེང་གེ་ གངས་ ནས་ འགྱིང༌། ཁྲ་ སྤུངས་ སྤུངས་
མཁར་རྫོང་ མཐའ་ བཞི་བསྐོར། ཚ་འུར་འུར་བདུད་སྲིན་ ཚར་ གཅོད་བྱས།
ཤར་ཇ་ཡུལ་ཞི་བདེ་ཡོང་ལེ་དགོས་གསུངས། ལྷ་གོང་མའི་ལུང་དང་མཐུན་ཞིང་
འཛམ་གླིང་ཆགས་ལུགས་དང༌ཁམས་ གསུམ་ཁ་ལོ་སྒྱུར་བའི་བློ་དང་ རིག་ པ་
བཀྲམས་པས་ཐམས་ ཅད་ཀྱིས་མངོན་པར་བསྟོད། དེ་ནས་ཉིན་ཞག་ གཉིས་
རིང་དགའ་སྐྱིད་ལྷ་དང་མཉམ་པ་བཞུགས། ཉིན་གསུམ་པའི་ཉི་ཤར་ཐོག་ ཕ་
223



སྤྱིན་དཔོན་གྱིས་གསུངས་པ་བཞིན་གླིང་གི་ལས་དམག་རྣམས་སྔ་རྟིང་རིམ་པ་
ཁྲིག་སེ་བསྒྲིགས། སྐུ་རྗེ་གེ་སར་རྒྱལ་པོ་དང་ལྷ་སྲས་ལྔའི་ལས་དམག་གཡུ་ཐང་
གོང་མའི་མར་གཤམ། སེང་གེ་བར་མའི་ཡར་གོང་ནས་རྫོང་བཙན་སྟག་རྒོད་
འགྱིང་རྫོང་ལ་རྔམས་ནས་ཁྲ་ཤིག་གེར་བྱོན། གཡུ་ཐང་སེང་གེ་རྔམས་ཆེན་གྱི་
མར་གཤམ་ནས་ཁྲ་གླག་སྤྱང་གསུམ་གྱི་ལས་དམག་ཁྲ་འཁྱིལ་བྱོན་པའི་སྐབས།
གློ་བུར་དུ་ནམ་མཁའ་ནས་འཕུར་གྲུ་གསུམ་བྱུང་ཞིང་ལུང་པ་ཐམས་ཅད་འུར་
སྒྲས་བརྒྱངས། བར་སྣང་ཐམས་ཅད་མེ་ལྕེས་ཁེངས་བཞིན་ལྡིང་སྐོར་བརྒྱབ།
ལྷག་པར་དུ་འཕུར་གྲུའི་ནང་ནས་འབར་རྫས་འཐུམ་སྒྲིལ་དུ་མ་འཕངས་ནས་
བྱུང་བ་དེ་དག ལྷ་ཆེན་ཚངས་པ་དཀར་པོས་དབུ་གདུགས་དཀར་པོའི་ནང་
བཙུད། ཀླུ་རྒྱལ་གཙུག་ན་རིན་ཆེན་གྱིས་རྫས་ངན་གྱི་དུག་རླངས་ཐམས་ཅད་
དབུ་གདུགས་སྔོན་པའི་ནང་དུ་བཙུད་པས་གླིང་དམག་ལ་གནོད་འཚེ་མ་བྱུང༌།
བྱང་ཕྱི་པའི་ཨ་སྟག་ཀླུ་མོ་དང༌། གདོང་མ་གྲུབ་ཁམ་པ་གཡུ་བསྟན་གྱིས་མདའ་
བཏོན་གཞུ་བཏོན་བྱས་ནས་འཕུར་གྲུ་གཏོར་རྩིས་བྱེད་པའི་སྐབས། བློན་ཆེན་
འདན་མས་ལྷ་འབོད་མདའ་སྐུལ་གྱི་གླུ་འདི་བླངས་པར་གདའོ། །
ལོ ཀླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
སྐྱབས་ཆོས་དང༌ སངས་ རྒྱས་དགེ་ འདུན་ གསུམ། ། དད་ གསོལ་ བ་ སྙིང་ གི་
དབུས་ནས་འདེབས། ། འགྲོ་རིགས་དྲུག་ཆོས་ལ་འགོད་རོགས་མཛོད། །
གནས་དག་ པ་ གྲུབ་ པའི་ ཞིང༌ ཁམས་ ནས། །བྱ་རྒོད་ པོ་ ཕུང་ རིའི་དབུ་རྩེ་
ནས། ། རྒྱ་གྲུབ་ཆེན་ས་ར་ཧ་པ་མཁྱེན། ། ཟ་ཧོར་ར་རྒྱལ་པོའི་རྒྱལ་རྒྱུད་དེ། །
ལྷ་པདྨ་འབྱུང་ གནས་ སྤྲུལ་ པའི་ སྐུ། ། དད་ གསོལ་ བ་ སྙིང་ གི་ དབུས་ ནས་
འདེབས། ། ཐུགས་བྱིན་རླབས་མ་ཆུང་ཐུགས་རྗེས་གཟིགས། ། སྟོང་དགྲ་བོའི་
འཕུར་གྲུ་གཏོར་རོགས་མཛོད། ། ས་འདི་དང་ས་ངོ་མ་ཤེས་ན། ། ཤར་འུ་ཟིས་
གཡུ་ཐང་རྔམས་ཆེན་ཟེར། ། ཕོ་ང་འདྲ་ང་ངོ་མ་ཤེས་ན། ། གླིང་ལྷ་སྡེ་དཀར་ །
224



པོའི་རྒྱལ་ས་ནས། ། འདན་ཁ་ར་ཆུ་ར་སེ་ར་གསུམ། ། དམག་ཁྲི་སྐོར་བཅུ་
གཉིས་ནང་རྒྱུད་ནས། ། སྟག་རྒྱ་སྟག་ཁ་སྤུ་མཉེད་མི་ལ། །དགྲ་ལ་དེ་ང་འགྲོ་
ཟེར་མི་ལ། །སྲོག་ལ་དེ་ཕངས་སེམས་མེད་མི་ལ། ། ཕོ་འདན་མ་གཡུལ་རྒྱལ་
ཐོག་རྒོད་ཟེར། ། དགྲ་མ་ཐུབ་བཙན་པོའི་གཉའ་གནོན་དང་། ། མ་སྙེམས་
ཆུང་འདྲེན་པའི་ཕ་མ་ཡིན། ། ཕོ་འདན་མ་ཟེར་ནས་གྲགས་ལེ་རེད། ། དུས་དེ་
རིང་ཨ་སྔོན་མཁའ་ཐོག་ནས། ། མཐའ་སྲིན་པོ་ཁ་ནག་ནག་པོའི་བུ། ། སྦྲུལ་
དུག་སྦྲུལ་ མགོ་བཞི་ཟེར་ལེ་བས། ། མཁའ་འཕུར་གྲུའི་ནང་དུ་འབར་རྫས་
བླུགས། ། ངེད་གླིང་དཀར་དམག་སར་འཕངས་ན་ཡང༌། ། གླིང་ལྷ་དང་སྲུང་
མའི་སྐུ་དྲིན་ལས། ། དམག་བུ་རྟ་མི་གཅིག་རྟ་གཅིག་ལ། ། སྐྱོན་ཕྲ་མོ་མ་བྱུང་
བདེ་མོ་ཡིན། ། ང་འདན་མ་གཡུལ་རྒྱལ་ཐོག་རྒོད་གཅིག། གདོང་མ་གྲུབ་
ཁམ་པ་གཡུ་བསྟན་གཉིས། ། བྱང་ཕྱི་པའི་ ཨ་ སྟག་ ཀླུ་མོ་གསུམ། ། མདའ་
མདུང་མོའི་རྩལ་ལ་རང་དབང་ཐོབ། ། མདའ་འཕེན་ན་ཨ་སྔོན་ནམ་མཁར་
འཕངས། ། མཐོ་ཉི་ཟླ་ཡིན་ཀྱང་ཐང་ལ་ཕབ། ། དགུང་སྐར་ཚོགས་ཡིན་ཀྱང་
གྲལ་ར་གཏོར། ། མདའ་འཕེན་ན་རི་རྒྱལ་ལྷུན་པོར་འཕངས། ། ལྷུན་རི་རྒྱལ་
ཡིན་ཀྱང་མགོ་མཇུག་སྒྱུར། ། ནགས་ཙན་དན་ཡིན་ཀྱང་གྲལ་ར་གཏོར། །
མདའ་འཕེན་ན་མཐའ་ཡས་རྒྱ་མཚོར་འཕངས། ། མཐའ་རྒྱ་མཚོ་ཡིན་ཀྱང༌
སྐམ་ལ་བཏོན། །ཆབ་ཆུ་ཆགས་ཉ་སྲིན་གྲལ་ར་གཏོར། ། འདུག་རང་མལ་མི་
འཇོག་མི་གསུམ་ཡིན། ། དུས་དེ་རིང་ཉི་མའི་གདོང་གང་ལ། ། ལྟས་མཁའ་ལ་
ལྡིང་པའི་འཕུར་གྲུ་གསུམ། ། བྱ་སྤུ་སྒྲོ་རླུང་གིས་གཏོར་འདྲ་བ། ། ལས་མ་ཐོན་
ལུས་ལེ་རིག་པས་ན། །ངས་གོང་བཤད་མི་བདེན་སྟོང་གཏམ་གྱིས། ། དཔེ་
བཞག་ན་འདྲ་མ་ཨེ་འདྲ་རེད། ། བྱ་ཁུ་བྱུག་སྔོན་མོ་མོན་ནས་བྱོན།། ལྷ་ཤིང་
རྩེའི་སྟེང་ནས་དྲུག་འགྱུར་བརྒྱབ། །ཆར་སྦྲང་ཆར་ཟིལ་མ་མ་བབ་ན། ། མོན་
ཁུ་བྱུག་ གསུངས་ སྐད་ སྟོང་ པ་ རེད། ། རྗེ་ སེང་ ཆེན་ མདོ་ ཁམས་ གླིང་ ནས་
བྱོན། ། ཤེར་འུ་ཟིའི་ཇ་གཡང་མ་ལོན་ན། ། དམག་བརྒྱ་བརྒྱབ་སྟོང་བརྒྱབ་
225



སྟོང་པ་རེད། ། ང་འདན་མས་མདའ་ཁ་གནམ་ལ་གཏད། ། གྲུ་དང་པོ་མ་
གཏོར་ཕར་ལ་བཞག ། བྱང་ཨ་སྟག་དཔའ་མོའི་སྐུ་སྐལ་ཡིན། ། གྲུ་མཇུག་མ་
མ་གཏོར་ཕར་ལ་བཞག ། གདོང་མ་གྲུབ་གཡུ་བསྟན་སྐུ་སྐལ་ཡིན། །གྲུ་བར།
མ་དེ་ལ་མདའ་ཞིག་འཕངས། ། མཁའི་འཕུར་གྲུ་ཚལ་བརྒྱར་མ་གཏོར་ན། །
གླིང་འདན་མ་མིན་པའི་རྟགས་ལ་ཞོག ། གླུ་གོ་ན་རྣ་བའི་དཀྱིལ་ལ་ཆིངས། །
གླུ་མ་གོ་ཟེར་ན་སྐྱོར་རྒྱུ་མེད། ། སྣང་ བ་ གས་ འ ། །ན་ཟླ་བློ་|:ཀ་
༢༡ ཅེས་གསུངས་ ནས་ ལྷ་ མདའ་ དེ་ འུར་ སྒྲ་ དང་ བཅས་ འཕོངས་ པ་ ན།
མདའ་ཁ་ལྷ་ཀླུའི་ཚོགས་ཀྱིས་འཚོས་ནས་འཕུར་གྲུ་བར་མ་དེ་ལ་ཐེབས། འཕུར་
གྲུའི་ནང་དུ་རྫས་ངན་ཅི་རིགས་བླུགས་ཡོད་པ་དང་མདའ་མོ་ཐུག་པའི་དུས།
འབར་གས་ཀྱི་སྒྲ་ཆེན་པོ་ཞིག་བྱུང་བ་དང་མཉམ་དུ་འཕུར་གྲུ་དང་འཕུར་གྲུའི་
ནང་དུ་དམག་ཁྲི་དམག་ལྔ་ཡོད་པ་ཐམས་ཅད་རྫས་ངན་གྱིས་བྱ་རོ་བསྲེགས་པ་
ལྟར་མཁའ་དབྱིངས་སུ་ཤུལ་མེད་སོང་། དེ་ནས་དཔའ་མོ་དང་མ་གྲུབ་ཁམ་པ་
གཡུ་བསྟན་གྱིས་མདའ་རེ་འཕངས་པ་འཕུར་གྲུ་དང་པོ་དང་མཇུག་མ་སོ་སོར་
ཐེབས་ནས་རྨེག་མེད་དུ་སོང༌། ལྷག་པར་འཕུར་གྲུ་གཉིས་ཀྱི་ལྕགས་རོ་དང་
རྗེས་འཐུམ་འགའ་རེ་བདུད་དམག་གི་ཁྲོད་དུ་ལྷུང་ནས་བུ་རྟ་ཁྲི་ཚོ་མང་པོ་ཤུལ་
མེད་དུ་སོང་བས་མི་ཚད་འུ་ཟིའི་རྒྱལ་སར་རྫས་དྲི་དང་དུག་རླངས་ཀྱི་ཁེངས་
ནས་གླིང་དཀར་རྒྱལ་བློན་རྣམས་ཉིན་མཚན་གསུམ་རིང་དཔུང་འཇུག་གནང་
མི་ཐུབ། དེ་ནས་ཉིན་ཞག་གསུམ་འགྲོ་བའི་ཉིན་ལྷ་ཆེན་ཚངས་པ་དཀར་པོ་
དང་གཉན་ཆེན་སྐུ་ལྷ་གེར་འཛོ། ཀླུ་རྒྱལ་གཙུག་ན་རིན་ཆེན་དང་བཅས་པས་
སངས་རྒྱས་སྟོང་གི་དུག་འཇོམས་རིལ་བུ་གླིང་དཀར་རྒྱལ་བློན་རྣམས་ཀྱི་དམག་
ཁྲོད་དུ་རིམ་བཞིན་གཏོར་བ་དང༌། རྫས་ངན་དང་དུག་རླངས་ཐམས་ཅད་ཕར་
ཡལ་ནས་ནམ་མཁའ་དྭངས་པ་ལྟ་བུ་བྱུང༌། དེ་ནས་ གླིང་དཀར་རྒྱལ་ བློན་
རྣམས་མུ་མཐུད་ལམ་དུ་ཞུགས་ནས་རྫོང་བཙན་སྟག་མོ་འགྱིངས་རྫོང་གི་མཐའ་
བཞི་བསྐོར་ནས་བཞུགས་ པའི་ སྐབས། ： སྲིན་མོ་སྲི་བ་མིག་དགུས་ རྟ་མི་ཟན་
226



དམར་པོའི་གོང་དུ་བུད་དེ་ཧོར་བདུད་གཉིས་ཀྱི་སྒར་སར་ཤོར་ནས་བྱུང་བ་ན།
བྱང་ཕྱི་པའི་ཨ་སྟག་ཀླུ་མོས་མ་གནམ་ནེའི་ལུང་བསྟན་བྱོན་པ་བཞིན་དུ་རྟ་ཕོ་
རག་དཀར་ལྡིང་ཤེས་ཀྱི་གོང་དུ་བུད། གློག་འཁྱུག་པ་ལྟར་སྲིན་མོའི་གདོང་མྱུར་
དུ་བླངས་པ་དང༌། སྐུ་རྗེ་གེ་སར་རྒྱལ་པོས་དངོས་མེད་དུ་སྤྲུལ་ནས་ལྷ་མདའ་
ལྕགས་ནག་འཕུར་ཤེས་དཔའ་མོའི་ཕྱག་ལ་གནང༌། དཔའ་མོས་ལྷ་མདའ་དེ།
གཞུ་སྟེང་དུ་སྒྲོན་ནས་གླུ་ཞིག་ལེན་དགོས་སྙམ་པའི་སྐབས་དེར་སྲིན་མོས་སྲིན་
མདའ་ཁྲག་འཐུང་མ་གཞུ་མོའི་སྟེང་དུ་བཞག་ན་གླུ་འདི་བླངས་ པར་ གྲགས་
སོ།། :
| ཤེས་
1:|: གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་ མཁའ་ སྤྲིན་ གྱི་ གཞལ་ཡས་ནས། ། བར་རླུང་དམར་འཚུབ་ མོའི་
དཀྱིལ་འཁོར་ནས། ། འཇའ་འོད་མོ་འཁྲིགས་པའི་གུར་ཁང་ནས། ། ལྷ་མཐུ་
ཆེན་དགའ་རབ་དབང་ཕྱུག་མཁྱེན། ། མཐའ་རྒྱ་མཚོ་ཆགས་པའི་ཚུར་མཐའ་
ནས། ། བྲག་དམར་པོ་འགྱིངས་པའི་ཕར་མཐའ་ནས། ། ལྷ་བཙན་རྒོད་དར་
མ་དམར་པོས་མཁྱེན། ། ཐུགས་མཁྱེན་གཟིགས་མིག་དགུའི་གྲོགས་ལ་བྱོན། །
བྱང་ཨ་ སྟག་ ཀླུ་ མོ་ འདུལ་ རོགས་མཛོད། ། ལྷ་ དེ་ འདྲ་ ཡན་ ལ་ ཡར་ འབོད་
མེད། །ས་འདི་དང་ས་ངོ་མ་ཤེས་ན། །ས་འདི་ལ་རྟ་རྐྱང་གཡང་ར་ཟེར། །
རྟ་རྐྱང་མོ་ཐང་ལ་འགྲན་ས་རེད། ། སྤྲིན་དཀར་པོ་གནམ་ལ་འཁོར་ས་རེད། །
སྨན་བུ་མོ་ས་ལ་གཏུག་ས་རེད། ། སྨན་ང་འདྲ་ང་ངོ་མ་ཤེས་ན། ། མཐའ་སྲིན་
པོ་རྒྱལ་པོའི་བུ་མོར་བསྐོས། ། ཆུང་ཨ་མའི་ཁོག་ནས་བཙས་མ་ཐག ། དམར་
ཤ་དང་ཁྲག་ལ་དགའ་ལེ་བས། ། སྨན་ང་ལ་ ཤ་ཟན་ཁྲག་དགའ་ཟེར། ། ལྷ་
དགའ་རབ་ དབང་ ཕྱུག་ ཕོ་ཉ་ཡིན། ། ཕྱི་ནག་ཕྱོགས་ བསྟན་པའི་སྲོག་ ཤིང༌
ཡིན། །ནང་སངས་རྒྱས་བསྟན་པའི་ཁ་གནོན་ལ། ། སྒོས་ཤ་པ་གླིང་རུའི་སྒེར་
དགྲ་ཡིན། ། བྱང་ཕྱི་པའི་ ཨ་ སྟག་དམེ་མོ་ཁྱོད། ། ས་ཁ་ སོང་ཉི་མའི་སྔ་དྲོ་
227



ལ། ། དཔའ་རྒོད་མདོག་ང་ཡི་ཁ་རྩར་ཐོན། ། དམག་བུ་རྟ་དུ་མ་ཐང་ལ་བརྡབ།
དཔོན་འགོ་འཛིན་དམར་ཚ་གཏན་མེད་བཅོས། ། ང་སྲིན་མོའི་ལུས་ལ་མདའ་
རྨས་བཏང་། ། ལས་ནག་པོ་ལས་པའི་ཤ་ལན་དེ། ། ལེན་སྙམ་ནས་བྱོན་པའི་ཁ་
རྩ་ལ། ། ཡང་ང་རང་གཉིས་པོ་ཐུག་ལེ་དེ། ། ཁྱོད་ད མེ་མོ་རང་སྲོག་སྐྱེལ་འདོད་
རེད། ། དཔེ་བཞག་ན་འདྲ་མ་ཨེ་འདྲ་རེད། ། ར་ཚེ་ཟད་འ ཕར་རའི་སྒོ་ཁར་
སླེབས། ། ཚེ་ཡོངས་ཟད་འ ཕར་ཚང་ནང་དུ་འཛུལ། ། མི་ཚེ་ཟད་སྲིན་པོའི་སྒོ་
ཁར་སླེབས། ། ཚེ་ཡོངས་ཟད་སྲིན་པོའི་ཚང་ལ་འཛུལ། ། དེ་ཟེར་བའི་གཏམ་
དེ་ཨེ་གོ་ཞེ། ། དུས་དེ་རིང་ཉི་མའི་གདོང་གང་ལ། ། ལྷ་དགའ་དབང་རྒྱལ་པོའི་
ཕྱག་མདའ་འདི། ། ཁྱོད་ཚེ་ཟད་དཔའ་མོའི་ཐོག་ཏུ་འཕངས། ། མགོ་ཀླད་ཞོ་
ཐང་ལ་མ་གཏོར་ན། ། ང་སྲིན་མོས་བཤད་ཚད་སྟོང་གཏམ་གྱིས། ། གླུ་གོ་ན་རྣ་
བའི་བུ་རམ་ལ། ། གླུ་མ་གོ་སྙིང་གི་འཛེར་རུ་གྱིས། ། :
ཞེས་གླུ་མཇུག་རྫོགས་པ་དང་མཉམ་དུ་དུག་མདའ་དེ་དཔའ་མོའི་ཐོག་ཏུ་
སྤྲིངས་པ་དང༌། མ་སེང་གདོང་མས་མདའ་ཤུགས་བླངས་པས་བྲང་དཀྱིལ་དུ་
བཏགས་པའི་གསེར་གྱི་མེ་ལོང་དེ་ཁྲ་ཤིག་གེར་གཏོར་སོང་བ་ཙམ་ལས་ནང་དུ་
མ་གནོད། དེར་གླིང་དཀར་ལྷ་སྲས་ལྔས་རང་རང་གི་རྟ་ཐོག་ཏུ་བུད་ནས་ཤོར་
རྩིས་བྱེད་པའི་སྐབས། གླིང་རྗེ་གེ་སར་རྒྱལ་པོས་ཡཱ་ཁྱེད་ལྷ་སྲས་རྣམས་འཚབ་
འཚུབ་གནང་རྒྱུ་མེད། སྲིན་མོ་སྲི་བ་མིག་དགུ་ཟེར་ལེ་དེ། འདུལ་སྐལ་མ་སེང་
གདོང་མའི་རྣམ་སྤྲུལ་བྱང་དཔའ་མོའི་ཕྱག་ལ་གདའ་བ་ལས། དེ་མིན་ངེད་རྒྱལ་
བློན་བྱིངས་ལ་འདུལ་བའི་སྐལ་བ་མེད་པས། ཞེ་སྡང་འཕྲུལ་གྱི་མེ་ལྕེ་འབར་
དང་མི་འབར་ཁྱད་པར་མེད་གསུངས་པ་དང༌། གླིང་སྲས་ལྔས་རང་སར་རྟ་ཁ་
བཀག་ནས་འདུག་པའི་སྐབས་དེར། བྱང་དཔའ་མོས་གློག་འཁྱུག་པ་ལྟར་སྲི་བ་
མིག་དགུའི་གདོང་བླངས་ནས་གླུ་ལན་འདི་བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ ངག་ གི་ འགུགས་ ལུགས་ རེད། ། ཀླུ་ འོ་ གཅིག་ འོ་ གཉིས་ འོ། དང་
228



གསུམ། ། གླུ་འོ་བཞི་འོ་ལྔ་འོ་དང་དྲུག ། གླུ་འོ་བདུན་འོ་བརྒྱུད་འོ་དང་དགུ་
གླུ་འོ་འོ་ཟེར་ལེ་བྱང་གི་ལུགས། ། དུས་དེ་རིང་ལྷ་ཞིག་འབོད་ལ་དེ། །གནས།
དག་པ་ལྷ་ཡི་ཞིང་ཁམས་ནས། ། གནས་འོག་མིན་མཁའ་འགྲོའི་ཞིང་ཁམས་
ནས། ། མ་མཁའ་སྤྱོད་ལྷ་མོའི་གཙོ་མོ་དེ། ། མ་སེང་གདོང་ལྷ་མོས་གླུ་འགོ་
དྲོངས། ། ད་དེ་ནས་ལྷ་ཞིག་འབོད་ལ་དེ། །དཔའ་དགྲ་ལྷའི་ཁྲ་རྫོང་གོང་མ་
ནས། ། དཔའ་སེང་སྟག་འོད་ཀྱི་རྒྱལ་པོ་མཁྱེན། ། དཔའ་དགྲ་ལྷའི་ཁྲ་རྫོང་
བར་མ་ནས། ། དཔའ་དགྲ་ལྷ་དུང་སེང་དཔལ་ཁྲབ་མཁྱེན། ། དཔའ་དགྲ་
ལྷའི་ཁྲ་རྫོང་འོག་མ་ནས། ། དཔའ་དགྲ་ལྷ་གཉན་སྟག་དམར་པོས་མཁྱེན། །
མཐའ་སྲི་བ་མིག་དགུ་འདུལ་རོགས་མཛོད། ། ལྷ་དེ་འདྲ་ཡིན་ལ་འབོད་ལེ་
མེད། །ས་འདི་ཡི་ས་ངོ་མ་ཤེས་ན། །ས་འདི་ལ་རྟ་རྐྱང་གཡང་ར་ཟེར། །
གནའ་སྔ་མོ་རྟ་རྐྱང་འགྲན་ས་རེད། ། དུས་ད་ལྟ་ལྷ་བདུད་འགྲན་ས་རེད། །
མཐའ་སྲིན་མོ་ཆམ་ལ་འབེབས་ས་རེད། ། སྨན་ང་འདྲ་ང་ངོ་མ་ཤེས་ན། ། ས་
ཡར་ཁམས་བྱང་གི་རྒྱལ་ས་ནས། ། རྩྭ་ཀུ་ཤའི་ཨ་སྟག་ཀླུ་མོ་ཟེར། ། ཕ་རི་ཤེད་
རྒོད་པོའི་གསོས་ཕྲུག་བྱས། །ང་མོ་ལོ་བཅུ་ལ་སོན་པའི་དུས། ། ལུས་འཁོར་
གསུམ་བསྐོར་ནས་ འདོ་ བ་ ཆིབས། ། བྱང་ཀླུ་བཙན་ རྒྱལ་ པོའི་བདུད་བློན་
བྱས། ། ཤ་རུས་པ་གཉིས་ཀྱི་རྩིག་པ་བརྩིགས། ། དམར་ཁྲག་དང་རྣག་གི་ཡུར་
ཆུ་བསྐྱིལ། །ལས་མ་དག་སྡིག་པའི་ལས་ལ་གཞོལ། ། བར་ལོ་ངོ་ལྔ་གསུམ་བཅོ་
ལྔའི་ཐོག །གླིང་སེང་ཆེན་རྒྱལ་པོའི་ཆོས་བློན་བྱས། ། དེ་མ་ཚད་བྱང་གི་འགོ་
འཛིན་ཡིན། ། གཏམ་ཁ་ཕོ་མ་ཡིན་ངོ་མ་ཡིན། ། གླིང་སྟོབས་ཆེན་ལྷ་དམག་
དཀར་པོའི་དམག ། འུར་འཁྱིལ་ལེ་འུ་ཟིའི་རྒྱལ་སར་སྤུངས། ། གྲངས་རྩིས་ན་
ནམ་མཁའི་ སྐར་ ཚོགས་ བཞིན། ། རྩིས་ མཛུབ་ མོས་ བརྒྱབ་ ནས་ ཐེབས་ ས་
མེད། ། ཆབ་འཁྱིལ་ན་རྒྱ་མཚོའི་ཆུ་བོ་བཞིན། ། ས་སྦར་མོས་བཀག་ནས་ཁོག་
ས་མེད། ། ཇ་འུ་ཟིའི་སྙེམས་ཆུང་རྒྱལ་ས་ལ། ། ཁྱོད་ཧམ་ཆེན་བདུད་དང་སྲིན་
པོ་འ གྲོགས། ། ཡུལ་ལྷ་ལུང་མར་ཁུ་འཁྱིལ་ས་ལ། ། འདྲེ་ལག་རིང་བརྐྱངས་
229



ནས་ཐལ་བ་འཐུལ། ། གཏམ་ཨ་ཕས་བཤད་རྒྱུ་ཨ་མས་བཤད། ། ཟས་བདག་
པོས་སྦྱིན་རྒྱུ་མགྲོན་པོས་སྦྱིན། ། ངེད་གླིང་དཀར་ཡུལ་དང་འུ་ཟི་གཉིས། །
དོན་ཅི་མེད་མི་ཤ་བགོ་དོན་མེད། ། དེ་མེད་དོན་རྩ་བ་བཤད་པས་ན། །རྒྱ་
ཁྲིམས་བདག་ཁྲིམས་ཀྱི་རྒྱལ་པོ་དང་།། ངེད་གླིང་དཀར་སེང་ཆེན་རྒྱལ་ པོ་
གཉིས། ། རྒྱ་བར་བོད་དབར་ལ་གསེར་ཟམ་བཙུགས། ། སྲིན་ཁྲི་སྐྱིད་རོ་རུལ་
བསྲེགས་དང་ཚུན། ། དུས་ད་ལྟ་ང་རྩོད་ཁོ་རྩོད་མེད། ། གླིང་དམིགས་པའི་
དགྲ་དེ་ཀ་ར་ཡིན། ། གླིང་སྐྱོར་བའི་གཉེན་དེ་འུ་ཟི་ཡིན། ། ངས་སྡིགས་པའི་
དགྲ་དེ་ཁྱོད་རང་ཡིན། ། མོ་འདྲེ་མོ་ཁྱོད་དང་ང་རང་གཉིས། ། དུས་དེ་རིང་ཉི་
མའི་ཕན་ཆོད་ལ། ། དཔུང་མ་འགྲན་ཟེར་ཡང་ཐེངས་གཉིས་འགྲན། ། མདའ་
མ་འཕེན་ཟེར་ ཡང་ ཐེངས་ གཉིས་འཕེན། ། ཁྱོད་ཡང་ལྗི་ རྒྱ་ མར་ བཀྱག་ལེ་
ཡིན། །ང་མང་ཉུང་བྲེ་ལ་འཇལ་ལེ་ཡིན། ། ཁྱོད་སྲིན་མོ་མིག་དགུར་གདའ་ལེ་
དེ། ། ། དཔའ་སྙིང་མེད་ཁ་ཕོ་གཡུ་འབྲུག་གདའ། ། དོན་ལག་ལེན་འགག་ལ་
ཐུག་པའི་དུས། ། རླུང་བུ་ཡུག་ཐིམ་ནས་གར་སོང་མེད། །ལས་དེ་འདྲ་མཐའ་
མིའི་ཞབས་འདྲེན་རེད། ། ད་འཆི་བ་དུས་ལ་བབ་པའི་དུས། ། ཁྱོད་བྲོས་ནས་
ཐར་བའི་ལམ་བུ་མེད། ། ངའི་ལག་ཏུ་ཐོགས་པའི་མདའ་མོ་འདི། །རྒྱུ་ལྷད་
མེད་རིན་ ཆེན་ གསེར་ ལས་ གྲུབ། ། གླིང་ རྒྱལ་ པོས་ གནང་ བའི་ ལྷ་ མདའ་
ཡིན། ། མདའ་ ལྷ་ མདའ་ དངོས་ རྒྱུག་ མེ་ འབར་ལ། ། རྒྱུ་ རིན་ཆེན་ གསེར་
ཚིགས་གསུམ་སྒྲིག་ལྡན། ། ཚིགས་དང་པོའི་ནང་དུ་ ཕ་ཁུ་ཚོགས། །གཏམ་
གང་བཤད་གོང་བ་ལོན་པའི་རྟགས། ། ཚིགས་གཉིས་པའི་ནང་དུ་དཔའ་བོ་
འཛོམས། །ལག་གར་བརྐྱངས་དགྲ་མགོ་ནོན་པའི་རྟག་ས། ། ཚིགས་གསུམ་
པའི་ནང་དུ་བླ་ མ་ཞུགས། ། གླིང་འཛམ་གླིང་ཆོས་ལ་སྒྱུར་བའི་རྟགས། །
མདའ་མདའ་ མོའི་ མདའ་ རྩེ་ ལྕགས་ ལས་ གྲུབ། །ལྷ་ དམ་ ཅན་ མགར་བས་
འཕྲུལ་བརྡུང་བྱས། ། བདུད་བླ་སྲོག་གཅོད་པའི་ལྷ་ མདའ་རེད། ། མདའ་
མདའ་མོའི་ རྩེ་ ལ་ ཁྱུང་ སྒོ་ རྒྱན། ། རྩལ་ ནམ་ འཕང་ གླིང་ བཞི་ ཀླད་ ནས་
230



བསྐོར། ། གླིང་འཛམ་གླིང་ཁ་ལོ་སྒྱུར་བའི་མདའ། ། མདའ་མདའ་ཁ་དཀར་
པོ་དུང་ལས་གྲུབ། ། སྟེང་ལྷ་ཆེན་ཚངས་པའི་ལྷ་མདའ་རེད། ། དུས་དེ་རིང་
མིག་དགུ་ཁྱོད་ལ་ཡོད། ། བསྒོམ་བསམ་ན་བླ་མ་བཟང་པོ་སྒོམས། ། བསྒོམ་མ་
ཤེས་མ་ནི་ཡིག་དྲུག་དྲོངས། ། གླུ་གོ་ན་སྲིན་མོའི་ཡིད་ལ་ཞོག ། གླུ་མ་གོ་རྣ་
བའི་འཛེར་རུ་གྱིས། །
ཞེས་གླུ་མཇུག་རྫོགས་པ་དང་ལྷན་དུ་ལྷ་མདའ་དེ་ལན་གཅིག་སྤྲིངས་པ་
དང༌། ལྷ་ཀླུ་གཉན་གསུམ་གྱིས་མདའ་ཁ་འཚོས་པས་མོའི་དཔྲལ་གཞུང་དུ་ཕོག་
ནས་ཀླད་པ་སྐུ་ཐར་རེར་ཁ་ཐུག་འདོ་བ་རླུང་གཤོག་སྔོན་མོའི་སྟེང་ནས་གཏོར་
ནག་མགོ་མཇུག་ལོག་པ་ལྟ་བུ་ས་ལ་ལྷུང་། དཔའ་རྟུལ་རྣམས་ཀྱིས་མདའ་རུབ་
དང་གྲི་རུབ་འབུད་དེ་ཤ་ཕྱེ་རུས་ཕྱེར་བཏང་ནས་ལྔ་ལམ་དུ་བརྫངས་པ་དང༌།
སྐྱེས་བུ་ཆེན་པོས་གནས་མེ་རི་འབར་བའི་ཞིང་ཁམས་ནས་དགྲ་ལྷ་མེ་ཕུང་དམར་
པོ་གདན་འདྲེན་ཞུས། དེ་ནས་སྲིན་མོའི་སྲིན་རོ་མེ་ལ་བསྲེགས། དངོས་མེད་
ལྷ་ཀླུས་བཞེངས་པའི་མཆོད་རྟེན་ནག་པོ་བང་རིམ་བཅུ་གཅིག་ཡོད་པའི་འོག་ཏུ་
སྦས་ཐོན་པ་དང༌། ཡ་ སྲིན་མོ་སྲི་བ་མིག་དགུ་ཁྱོད། བྱ་ ཁྭ་ ཏའི་ མགོ་ལ་སྐྲ་
དཀར་མ་སྐྱེས་བར་དང་ཆུ་ཁའི་བྱེ་མ་འབྲུ་ལ་མ་འགྱུར་བར། རྡོ་ཕོང་བ་དཀར་
པོ་ལུག་ལ་མ་འགྱུར་བར། མཆོད་རྟེན་འདི་ཡི་ནང་དུ་སྡོད་ཅིག་གསུངས་ནས་
ནམ་ཡང་ལངས་རྒྱུ་མེད་ལེའི་དམ་འདོགས་སྨོན་ལམ་མཛད་པར་གདའོ།།
ཎ ཏི
སྤུ་7:oཀྱིས། ཀ ཤོག ༡༡ :|:21:|:
ག་
| ར ཏི ༡༡:། |
ར་ ་ མ་
ང་
1:1:|:
། །
:: 1:|:ཀྱི
། །
1::ཀྱི 1:|:ཀྱི
ང བ །
231



ག
ས་
ལྟ་
བས་ས་སྐ་ཡིན། །
༡༡
ཁྱི།
དང་
དར་བའི། 1:|: གད
ལེའུ་བཅུ་བཞི་པ།
བ་
ས ་ པ :
གླིང་རྗེས་ཡ་མེད་དཔའ་རྟུལ་དགུ། །ལེགས་སྤྱི་དང་
དགྲ་བོའི་འཕུར་གྲུ་གཏོར་ལ་མངགས། ། །
གནམ་ནེ་དཀར་མོའི་གདོང་གྲོགས་ལས། །
།
མ་འཕུར་གྲུ་གཏོར་ཞིང་ཐོད་ནག་བཀྲོངས། །
།
རིགས་
དེ་ནས་གླིང་དཀར་རྒྱལ་བློན་རྣམས་ཀྱིས་སྲི་བ་མིག་དགུའི་ལས་དམག་
དམར་པོ་ཁྲག་བཞིན་དཀྲུགས། ཐང་སྟོད་རོ་ཡིས་བཀང་། ཐང་སྨད་ཁྲག་གིས་
རྒྱ་མཚོ་བསྐྱིལ་བའི་སྐབས་དེར། མི་ནག་རྟ་ནག་རི་བོ་ཙམ་པ་ཞིག་གི་ཁ་ནས་མེ་
ལྕེ་འབར། རྣ་ནས་ དུག་རླངས་འཐུལ། སྡིག་པའི་ན་བུན་འཁྲིགས། གླིང་
དཀར་ལྷ་ སྲས་ ལྔའི་ གདོང་ལེན་ དུ་ བྱུང༌། རལ་གྲི་ཤུབས་ ནས་ ཕྱེད་ཀ་ ཙམ་
འཐེན། ངར་གཏིང་ནས་འཁྲུག་པའི་གླུ་འདི་བླངས་སོ། །
1:| གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ལྷ་བཙན་རྒོད་དར་མ་དམར་པོ་མཁྱེན། ། ཐུགས་མཁྱེན་གཟིགས་དཔའ་བོའི་
གྲོགས་ལ་བྱོན། ། ལྷ་ཤ་ཟན་བཙན་རྒོད་གཡས་ནས་བསྐོར། ། སྲིན་མ་མོ་ཁྲག་
འཐུང་གཡོན་ནས་བསྐོར། ། དུས་དེ་རིང་མཆོད་པ་བཞེངས་ལ་ ཕེབས། །
དམར་ཤ་ཁྲག་མཆོད་པ་ང་ཡིས་འབུལ། ། ལྷ་དེ་འདྲ་ཡན་ལ་འབོད་ལེ་མེད། །
ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། ས་འདི་ལ་
ལྕགས་ནག་ཐང་ཆེན་ཟེར། ། དུས་ད་ལྟ་ཀ་རའི་མངའ་ཁོངས་རེད། ། ཕོ་ང་
232



འདྲ་ང་ངོ་མ་ཤེས་ན། ། མཐའ་སྲིན་བྱ་རྒྱལ་པོའི་ས་ཆ་ནས། ། ཕོ་ང་ལ་ཐང་
ནག་ཤ་ཟན་ཟེར། ། དཔའ་རྩལ་བ་དྲུག་ལ་འགྲན་ཡ་མེད། ། སྙིང་གདོས་པོ་ཆེ་
ལ་ཡ་བོ་མེད། ། བློ་ཤེས་པ་ཡངས་ལ་དོ་ཡི་མེད། ། གོང་དེ་གསུམ་ཨ་ཕོའི་ཡིན་
ལུགས་གྱིས། ། ད་དེ་ནས་ཉོན་དང་གླིང་ཕྲུག་ལྔ། ། ཕོ་རང་ཚོད་རང་གིས་མ་
ཟིན་ན། ། ། ལས་ཆག་སྒོས་རྒྱབ་ནས་དེད་རབས་ཡོད། ། བྱ་བྱེའུ་ཆུང་འཕུར་
ཚོད་མ་ཟིན་ན། ། ལུས་གཤོག་སྒྲོ་སྤུ་གྲིས་གཏོར་རབས་ཡོད། ། དགུང་གཡུ་
འབྲུག་འདུག་ཚུགས་མ་ཟིན་ན། ། མགོ་ནོར་བུ་ཆབ་ལ་ལྷུང་རབས་ཡོད། །
མཐོ་ཉི་ཟླས་ མཐོ་ཚོད་ མ་ ཟིན་ན།། གཟའ་ བདུད་ པོའི་ ཁ་ ལ་ ཤོར་ རབས་
ཡོད། ། ཁྱོད་བུ་ཆུང་རྒོད་ཚོད་མ་ཟིན་ན། ། ཕོ་ཐང་ནག་ལག་འོག་འཆི་ཉེན་
གདའ། ། ངེད་སྲིན་མོའི་རྒྱལ་མོ་མིག་དགུ་མ། ། མཐོ་ཨ་སྔོན་དགུང་གི་ཉི་མ་
ཡིན། ། བར་རི་རབ་སྟེང་གི་ཁྱུང་ཆེན་ཡིན། ། དམའ་རྒྱ་མཚོའི་ནང་གི་ནོར་བུ་
ཡིན། ། བདུད་སྲིན་པོ་གཉིས་ཀྱི་སྲོག་ཤིང་ཡིན། ། ལྷ་དགའ་དབང་རྒྱལ་པོའི་
སྤྱན་བསལ་ཡིན། ། མཐའ་བུད་མེད་སྲིན་མོའི་རྒྱལ་མོ་ཡིན། ། ནང་ སངས་
རྒྱས་བསྟན་པའི་སྤྱི་དགྲ་ཡིན། ། སྒོས་ཤ་པ་གླིང་གི་སྒེར་དགྲ་ཡིན། ། དུས་དེ་
རིང་ཉི་མའི་གདོང་གང་ལ། ། དགྲ་ལན་མེད་ནག་པོའི་གཙོ་མོ་དེ། ། སྟབས་མི་
ལེགས་བྱང་ གི་ དཔའ་ མོས་ བཀྲོངས། ། དེས་ མི་ ཚད་ འཕུར་གྲུ་ ཤུལ་ མེད་
བཅོས། ། དམག་བུ་རྟ་བསད་ལ་གྲངས་ཀ་མེད། ། ཕོ་དེ་ཤི་རྒྱབ་ཀྱི་ད་ལུས་ངས།
བྱང་དཔའ་མོ་གཙོས་པའི་གླིང་ཕྲུག་རྣམས། ། གསོན་མི་གཅིག་མངགས་ན་
སྲིན་བྱ་མིན། ། ཀླུ་གོ་ན་ ཤ་ པའི་ཡིད་ལ་ཞོག ། གླུ་ མ་ གོ་ ཟེར་ ན་ སྐྱོར་རྒྱུ་
མེད། །
དེ་
བ། ཅེས་ཟེར་བའི་གླུ་མཇུག་རྫོགས་པ་དང༌། ཁོས་གླུ་ལན་སྒུག་ལོང་མེད་པར་
རྟ་ཁ་དཀྲུགས་ནས་འཇང་སྲས་དབུ་སྐྲ་ལེགས་པའི་ཐོག་ཏུ་མཆོངས། ཕན་ཚུན་
རལ་གྲི་གཡུགས་སྐོར་བཅུ་གྲངས་བྱས་པའི་མཚམས་ སུ་འཇང་སྲས་ཀྱིས་ སྲིན་
བྱའི་གྲི་ངོ་མ་ལོན་འཐབ་ར་ནས་ཕྱིར་བཤོལ་བྱས་པ་དང༌། སྐྱ་ལོའི་སྣང་སྲས་
233



གཡུ་སྟག་དང་འདན་སྲས་གཡུ་འོད་འབུམ་མེས་ཁོའི་གདོང་མྱུར་དུ་བླངས་ཏེ་གྲི་
འཐབ་ཡུན་རིང་བྱས་ཀྱང་རྒྱལ་ཕམ་དབྱེ་བ་མི་ཆོད་པའི་སྐབས། སྟག་སྲས་ནོར་
བུ་གཡུ་རྒྱལ་གྱིས་འདོ་བ་གྲོ་ཆུང་སྨུག་པོའི་གོང་དུ་བུད་དེ་རླུང་དམར་འཚུབ་པ་
ལྟར་སྲིན་བྱའི་གདོང་བླངས་ནས་གླུ་འདི་ཕུལ་ལོ། །་ འི ། | 1 2
མ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མགོ་སྤྱི་ གཙུག་ པདྨའི་ གདན་ སྟེང༌ ནས། ། ལྷ་ ཆོས་ སྐུ་ ལོངས་ སྐུ་ སྤྲུལ་ སྐུ་
གསུམ། ། བྱིན་རླབས་པ་ཅན་གྱི་ལྷ་གསུམ་མཁྱེན། ། ཐུགས་མཁྱེན་གཟིགས་
སྟགི་སྲས་གྲོགས་ལ་བྱོན། ། ད་དེ་ནས་ལྷ་ཞིག་འབོད་ལེ་དེ། ། དཔའ་དགྲ་ལྷའི་
དགྲ་རྫོང་གོང་འོག་ནས། ། དཔའ་དགྲ་ལྷ་གཉན་སྟག་རྟ་གདུགས་གསུམ། །
དཔའ་དགྲ་ལྷ་ཝེར་མའི་ཚོགས་ཀྱིས་བསྐོར། ། བདུད་སྲིན་བྱ་ནག་པོ་འདུལ་ལ་
བྱོན། ། ལྷ་དེ་འདྲ་ཡིན་ལ་ཡར་འབོད་མེད། ། ས་འདི་དང་ས་ངོ་མ་ཤེས་ན། །
ཤར་འུ་ཟི་ཇ་ཡི་རྒྱལ་ས་ནས། །ས་འདི་ལ་ལྕགས་ནག་ཐང་ཆེན་ཟེར། ། མཐའ་
འདྲེ་སྲིན་ཆམ་ལ་འབེབས་ས་རེད། ། ཕོ་ང་འདྲ་ང་ངོ་མ་ཤེས་ན། །ཤར་མདོ་
ཁམས་ནོར་བུའི་རྒྱལ་ས་ནས། ། རོང་མི་ཚོ་དམར་པོའི་ནང་རོལ་ནས། ། ཚན་
ཕོ་བྲང་བེའུ་གནམ་རྫོང་ནས། ། དཔའ་མི་འགྱུར་གོང་ལ་གྲགས་མི་ལ། ། ཕོ་
སྟག་སྲས་ནོར་བུ་གཡུལ་རྒྱལ་ཟེར། ། ནགས་དམར་ཡག་སྟག་གི་སྤུ་རུ་ཡིན། །
འབྲོང་བྲེ་བོ་སེར་པའི་རུ་ཐུར་ཡིན། ། མཐོ་རི་རབ་ལྷུན་པོའི་བྱ་ཁྱུང་ཡིན། ། ཕོ་
འགྲན་མི་ མང་ ཡང་ རྒྱལ་ མི་ཉུང༌། ། གཏམ་ཡིན་ལུགས་ བཤད་ ན་ དེ་ འདྲ་
རེད། ། ད་ཁོ་རེ་ཉོན་དང་སྲིན་བྱ་ཁྱོད། ། ཁྱོད་རང་ཡུལ་རྒྱ་མཚོའི་ཁུག་ཟུར་ལ།
ས་ རང་ གཞིས་ མི་ ཆགས་ འུ་ ཟིར་འཁྱར། ། རྒོད་འགྲན་ ཡ་ གེ་ སར་ ལྷ་ ལ་
བྱས། ། དགྲ་འཐབ་ཡ་གླིང་དཀར་དཔུང་ལ་བྱས། ། ཕོ་ངར་ངར་བྲེལ་བྲེལ་
བྱེད་ལེ་དེ། ། ཕྱི་འདོམ་གང་ལུས་པོ་གྲུ་བཞི་དེ། །ས་ ལྕགས་ནག་ ཐང་ ལ་
འབེབས་འདོད་རེད། ། ནང་རྣམ་ཤེས་མར་མེ་དམར་པོ་དེ། ། མུན་དམྱལ་
234



ཁམས་བཅོ་བརྒྱད་འགྲིམས་ འདོད་ རེད། ། མོ་སྲི་ བ་ མིག་ དགུར་ ཅི་ མཐའ་
དེ། ། ཕོ་སྲིན་བྱ་ཁྱོད་ལ་མཐའ་ངེས་ཡིན། ། དཔེ་བཞག་ན་འདྲ་མ་ཨེ་འདྲ་རེད།
| མེ་དམར་པོ་འབར་ཚོད་མ་ཟིན་ན། ། ས་ཐལ་བ་རླུང་ཁྱེར་སྔ་ཕྱི་ཟེར། ། ཕོ་
ཡང་རྒོད་ཇུས་ཚོད་མ་ཟིན་ན། །བྱ་རྒོད་པོའི་ཁ་ཟས་སྔ་ཕྱི་ཟེར། ། འབྲུ་སྙེ་མ་
སྨིན་ཚོད་མ་ཟིན་ན། ། སྟོན་སེར་བས་བཅོམ་ལེ་སྔ་ཕྱི་ཟེར། ། དུས་དེ་རིང་ཉི་
མའི་གདོང་གང་ལ། ། ཕོ་དེ་ཤི་རྒྱབ་ཀྱི་དེ་ལུས་ཁྱོད། ། དཔའ་དཔུང་རོགས་
མེད་ལེའི་དྭ་ཕྲུག་ཁྱོད། ། ཕྱི་ལྔ་པའི་ལམ་དུ་མ་བརྫངས་ན། ། ཕོ་སྟག་སྲས་མིན་
པའི་རྟགས་ལ་ཞོག །གཏམ་མང་པོ་ཤོད་པའི་བློ་ཁ་མེད། ། གླུ་གོ་ན་རྣ་བའི་
ཡིད་ལ་ཞོག ། གླུ་མ་གོ་ཟེར་ན་འོན་པ་གྱིས། ། །
= ཞེས་གླུ་མཇུག་རྫོགས་པ་དང༌། གཅིག་ངོ་གཅིག་གིས་བླངས་ནས་རལ་གྲི་
གཡུགས་སྐོར་བཞི་ལྔའི་མཚམས་སུ་རྒྱལ་ཕམ་དབྱེ་བ་མ་ཆོད། དེ་ནས་མུ་མཐུད་
འཛིངས་པའི་སྐབས་སྟག་སྲས་ཇེ་ངན་དུ་སོང་བས་མ་ཚད་ཕྱག་ཏུ་ཐོགས་པའི་
རལ་གྲི་དེ་ལྷོ་མོན་གྱི་དུག་གྲི་ཡིན་པས། ཁོས་དུག་གྲིའི་ངར་མི་བཟོད་པར་གཡོ་
འཕྲུལ་ཞིག་བསྟན་ནས་རང་སྒར་དུ་བྲོས་ནས་སོང་། གླིང་དཀར་ལྷ་སྲས་རྣམས་
ཀྱིས་བདའ་འདེད་བྱེད་ པའི་ སྐབས་དེར། རྒྱལ་མཆོག་ རིན་པོ་ཆེས་ ལྷ་ སྲས་
རྣམས་ངང་ཙམ་མཛོད་ཅིག དེ་རིང་ནམ་མཁར་འཇའ་ནག་པོ་འཁྲིགས་ནས་
འདུག་པ་མ་ཟད། ཁྲག་གི་ཆར་པ་བབ་ཉེན་འདུག་པས་ལྟས་མི་བཟང་གསུངས།
དེ་ནས་གླིང་གི་དཔོན་དམག་རྣམས་རང་རང་གི་ལས་གུར་དུ་ཕྱག་ཕེབས་ནས་ཟ་
འཐུང་ལོངས་སྤྱོད་ལ་བཞུགས་པའི་སྐབས། བདུད་པོ་ཀ་ར་དབང་ཕྱུག་གིས་
མཁའ་ཐོག་ནས་འཕུར་གྲུ་བདུན་དང་ས་ངོས་ནས་རྐང་དམག་ཁྲི་བཅུ་གསུམ་
སྟེང་གླང་ཆེན་སྨྱོན་པར་འབར་རྫས་བཀལ་ནས་དཔུང་འཇུག་བྱས་ པས་གླིང་
དམག་རྣམས་ཅི་བྱེད་མེད་པའི་ངང་དེར་ལུས། ཡིན་ནའང་ལྷ་ཀླུ་གཉན་གསུམ་
གྱིས་དབུ་གདུགས་ཕུབ་ནས་གླིང་དམག་ཐམས་ཅད་དེ་ཡི་ནང་དུ་བཙུད་པས་
གནོད་འཚེ་མ་བྱུང་། ཉི་མ་དེ་ཡི་ཕྱི་ནང་ནམ་ཕར་གསལ་ཕར་ལ་མ་གསལ།
235



ཚུར་གསལ་ཚུར་ལ་ མ་ གསལ། དབུ་རི་བོས་གསེར་ཞྭ་མ་གོན། དམའ་རྒྱ་
མཚོར་ཟིལ་ཐིག་མ་ཕོག དགུང་སྐར་མའི་སྐར་གྲལ་མ་ཞིག་པའི་སྐབས་དེར་
ནམ་མཁའ་དབྱིངས་ཀྱི་གཞལ་ཡས་ནས། མ་ནེ་ནེ་གནམ་སྨན་དཀར་མོ་ཡིས།
སེང་སྒྲ་མེད་གདན་སྐྱོང་འོག་ཏུ་ཆིབས། གཡུ་འབྲུག་སྔོན་མོ་རྗེས་ནས་འབྲོངས།
མ་ཧེ་དཀར་མོ་རོལ་དུ་ཁྲིད། དབུ་ལ་དུང་གི་རིགས་ལྔ་གསོལ། དར་གྱི་ཅོད་
པན་འཛར་ར་ར། སྐུ་ལུས་དར་ཤམ་སྤུངས་སེ་སྤུངས། ནོར་བདག་གཡས་ལ་
ནོར་གཞོང་གཡོན། ཕྱག་གཡས་ནས་ཚེ་བུམ་འཁྱིལ་ལེ་ལེ། ཕྱག་གཡོན་ནས་
མདའ་དར་ལྷབ་སེ་ལྷུབ། སྐྱེས་བུ་ཆེན་པོའི་དབུ་ཐོད་དུ་ལྡིང་། ལུང་བསྟན་
པའི་མགུར་འདི་བཞེངས་པར་གདའོ། ། ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ཤར་གཡུ་ལོ་བཀོད་པའི་ཞིང་ཁམས་ནས། ། གནས་འོག་མིན་ཅན་གྱི་ཕོ་བྲང་
ནས། ། མཐོ་གསེར་ལོ་ བརྩེགས་ པའི་ ཡང་ སྟེང་ནས། ། མ་ ཡེ་ཤེས་མཁའ་
འགྲོའི་ཐུགས་ཀྱིས་གཟིགས། ། དུས་དེ་རིང་ཨ་མའི་གླུ་འགོ་དྲོངས། ། ས་འདི་
དང་ས་ངོ་མ་ཤེས་ན། ། ཤར་འུ་ཟི་ཇ་ཡི་ས་ཆ་ནས། ། ས་འདི་ལ་ཇ་ཐང་རིང་མོ་
ཟེར། ། ཡིན་ཐག་ཆོད་ཇ་ཐང་གསེར་མའི་གཞུང་། ། ཐང་ཆེན་པོ་གཡུ་ཐང་
གོང་མ་རེད། ། དབུས་ལྷ་གུར་དཀར་མོའི་ནང་བཅུད་ནས། ། སྟོབས་འགྲན་
མེད་སེང་ཆེན་ལྷ་ཡི་རྒྱལ། ། འགྲོ་རིགས་དྲུག་འདྲེན་པའི་ཕ་མ་ཁྱེད། ། ཐུགས་
མར་ལ་མ་གཟིམ་ཡར་ལ་གསོན། ། གསོན་ཟེར་ནས་དམ་ཆོས་མ་ཡིན་དེ། །
དམག་འཁྲུག་ལུགས་ལོ་རྒྱུས་འགའ་རེ་ཡོད། ། གནས་སྔ་མོའི་བོད་མིའི་གཏམ་
དཔེ་ལ། ། དཔེ་བཞག་ན་འདྲ་མ་ཨེ་འདྲ་གདའ། ། སྟོད་ཡར་ན་གངས་དཀར་
ཏི་སི་ཆགས། ། གངས་ཏི་སི་དྲོད་ཀྱིས་མི་བཞུ་དེ། ། དུས་མཐའ་མ་མི་བརྟན་
བཞུ་ཡང་སྲིད། ། མདའ་མར་ན་རྒྱ་མཚོ་ཆེན་པོ་ཆགས། ། མཐའ་རྒྱ་མཚོ་སྐམ་
འདོན་མི་སྲིད་དེ། ། དུས་མཐའ་མ་མི་བརྟན་འདོན་ཡང་སྲིད། ། བར་དེ་ནི་འུ་
236



ཟི་རྒྱལ་པོ་ཆགས། ། དཔོན་འུ་ཟི་འགྱུར་བ་མི་སྲིད་དེ། ། དུས་མཐའ་མ་འགྱུར་
བ་ལོས་ཀྱང་སྲིད། ། བདུད་ནག་པོའི་བཙན་པོ་ཚ་འདྲིའི་འོག ། སེམས་ལུས་
པོ་མི་བཟོད་འུ་རེ་ཐུག ། གསོན་མགོ་འདོགས་མི་ཞུ་ཀ་མེད་རེད། ། དེ་ཡིན་ན་
གླིང་དཀར་རྒྱལ་བློན་ཚོས། ། དགྲ་ཤ་པར་སྣང་ཆུང་མཛད་རྒྱུ་མེད། ། ཕྱི་རྫོང་
མཐའ་གླིང༌ པས་ བསྐོར་བའི་དུས། ། ནང་འུ་ ཟིའི་ རྒྱལ་ བློན་ དཔོན་འཁོར་
ལ།། ད་སྔར་དང་མི་འདྲའི་ནང་བརྡུང་བྱེད། ། ལས་དེ་འདྲ་ཐུགས་ཀྱིས་ཨེ་
བཟོད་ལགས། །ད་དེ་ནས་གསོན་དང་མ་ལུ་ཁྱེད། ། ས་ཁ་སོང་ཉི་མའི་སྔ་དྲོའི་
ཐོག ། མཐའ་སྲིན་མོ་སྲི་བ་མིག་དགུ་མ། ། ཁྱེད་གེ་སར་རྒྱལ་པོའི་ལྷ་མདའ་
དང༌། ། མདའ་སྐྱེན་པོ་དཔའ་མོའི་དབང་ཐང་ལས། ། ཕྱི་ལྔ་པའི་ལམ་དུ་
བརྫངས་དང་ཚུན། ། དགྲ་ཤ་པ་བདུད་ཀྱི་ཀ་ར་ཁོས། ། བློ་བསམ་བློ་དྲུག་
གསུམ་བཅོ་བརྒྱད་སྐོར། ། བློ་སྒོ་མོ་དགུ་བཅུ་གོ་དགུ་བཀྲམས། ། གནངས་ཉི་
མ་རི་རྩེར་ཤར་བའི་དུས། ། མཐོ་ནམ་མཁའི་དགུང་ནས་འཕུར་གྲུ་བཏང་། །
དམའ་ས་གཞིའི་ངོས་ནས་བུ་རྟ་དང༌། ། ད་དེ་མིན་གླང་ཆེན་སྨྱོན་པ་ལ། །
ལྟས་ངན་པ་རྫས་ཀྱི་འབར་རྫས་བཀལ། ། གླིང་དཀར་པོའི་སྒར་སར་མངགས་
ནས་འོང་། ། བྱང་གྲུ་གུ་ཡུལེ་དང་ཁྱད་པར་མེད། ། སྟོད་གངས་རི་ཡུལ་དང་དོ་
མཉམ་ཡིན།། དེ་འདུལ་བའི་ཐབས་དེ་ཞུས་པས་ན། ། མཐུ་ངན་སྔགས་
གཉིས་ཀྱི་བདག་པོ་དེ། ། རོང་མི་ཚོའི་དཔོན་པོ་ཁྲོ་ཐུང་གིས། ། བྱ་དངོས་མེད་
གསོབ་ཀྱི་ཁོག་པའི་ནང༌། ། མདའ་སྐྱེན་པོ་གླིང་དཀར་ཁྲ་གསུམ་དང་། ། བྱང་
ཕྱི་པའི་ཨ་སྟག་ཀླུ་མོ་བཞི། ། གདོང་མ་གྲུབ་ཁམས་པ་གཡུ་བསྟན་ལྔ། ། ཧོར་
དཔའ་བཟང་ ཤན་ པ་ རྒྱལ་ པོ་ དྲུག། འཇང་ གཡུ་ ལྷ་ ཐོག་ སྒྱུར་ བུ་ དང་
བདུན། ། ལྷོ་དུང་སྐྱོང་སྟག་ལྷ་ཁྲི་དཀར་བརྒྱད། ། གླིང་ཉི་འབུམ་ཉི་མའི་འོད།
ཆེན་དགུ ། ཕོ་དཔའ་ཆེན་མི་དགུ་དཔུང་སྣོན་ཁྲིད། ། མཐུ་རང་དབང་རྒྱལ་
པོ་ཁྲོ་ཐུང་གིས། ། ཐོག་མི་གཅིག་ཐོག་སྣ་བཅུ་གསུམ་དེ། ། མཁའ་བྱ་ལམ་གོང་
མའི་གཡས་ཟུར་ནས། ། དགྲ་འཕུར་གྲུའི་སྟེང་དུ་རིམ་བཞིན་འཕོངས། ། མ་
237



ནེ་ནེ་གནམ་སྨན་དཀར་མོ་ངས། ། ངར་ཁྲོ་ཆུའི་ཕོང་བ་བཅོ་བརྒྱད་དེ། ། མཐོ་
བྱ་ལམ་གོང་མའི་གཡོན་ཟུར་ནས། ། དགྲ་འཕུར་གྲུའི་སྟེང་དུ་རིམ་ བཞིན་
ཕབ། ། དགུང་མཁའ་ལྡིང་དགྲ་བོ་གཏོར་བའི་དུས། ། དམའ་ས་གཞིའི་སྟེང་
ནས་གླིང་སྒར་དུ། ། ཁོ་བདུད་བུ་ཀ་ར་དབང་ཕྱུག་དང་། ། དཔུང་མཆན་
ཁེབས་ལྕགས་ ཁྲི་ འབུམ་ རྒོད་ ཀྱིས། ། བདུད་ སྲིན་ པོའི་ དམག་ གི་ འགོ་ མོ་
དྲངས། ། སྟག་ངར་མ་བཞིན་དུ་ཤོར་ནས་ཡོང་། ། སྐབས་དེ་དུས་གླིང་དཀར་
དཔུང་དཀྱིལ་ནས། ། བློན་གྲོངས་མེད་གཤིན་བདུད་ནག་པོ་དང་། ། དཔའ་
ར་འདྲ་འཆི་བདག་ཡ་མེད་གཉིས། ། དགྲ་དེ་ཚོའི་གདོང་ལམ་ཐོན་རྒྱུ་མེད། །
ཕྱིར་ཐོན་ན་སྲོག་ མགོ་ ཁེབས་ལེ་མིན། ། མཐོ་ ཨ་ སྔོན་དགུང་གི་འཕུར་གྲུ་
དང༌། །དམའ་ས་གཞིའི་སྟེང་གི་གླང་ཆེན་གཉིས། ། གཅིག་མ་ལུས་ཤུལ་མེད།
བཅོས་དང་ཕན། ། ཁྱེད་གེ་སར་དཔོན་ལ་རྒྱལ་ཁ་ཐོབ། ། ཇ་འུ་ཟི་རྒྱལ་པོའི་
བསམ་དོན་གྲུབ། ། ནང་སངས་རྒྱས་ཆོས་ཀྱི་བསྟན་པ་དེ། ། དགུང་ཉི་ཟླ་
བཞིན་དུ་ཤར་ནས་ཡོང་། ། བདུད་ཀ་ར་ནག་པོའི་བསྟན་པ་དང༌། ། སྦྲུལ་དུག་
པ་མཆེ་བ་མགོ་བཞི་ཡི། ། སྡིག་ལས་ངན་མར་མེ་སྣུམ་ཟད་བཞིན། ། ཤར་འུ་
ཟིའི་རྒྱལ་སར་ཡལ་ནས་འགྲོ། ། དོན་དེ་ཚོ་རྒྱལ་པོའི་ཐུགས་ལ་ཞོག ། ལུང་
ཞིབ་མོ་འབེབས་པའི་ཁོམ་པ་མེད། ། ངོ་མ་
1:|: : 1:།
ཅེས་གསུངས་ནས་ནམ་མཁར་འཇའ་ཡལ་བ་ལྟར་མི་སྣང་བར་གྱུར། །
དེ་ནས་ནམ་མཁའ་སྔོ་ཞིང་དྭངས་བ་དང༌། རྒྱལ་པོ་རིན་པོ་ཆེས་གཞུ་ག་
དར་བློན་པོ་ཕྱིང་སྔོན་དང༌། བྱང་ཁྲི་ཤོག་བུ་ཡི་འབྲུག་གྲགས་ལ། ཁྲིམས་ལྔ་
ལེབ་ཆེན་བཅོ་བརྒྱད་ལ་འུར་བརྡུང་ ཁྲིམས་དུང་སྐད་པོ་རྒྱང་གྲགས་ལ་འུར་
འབུད། དར་འཕྱར་དུང་འབུད་བྱས་ནས་ཕྱོགས་བཞིའི་དམག་དཔོན་རྣམས་
འཕྲལ་མར་འཛོམ་དགོས་ལེའི་བརྡ་སྦྱོར་གྱིས་ཤིག་གསུངས། གསོལ་དཔོན་
གཉིས་ཀྱིས་དར་འཕྱར་དུང་འབུད་དང་ཆ་དང་བང་ཆེན་མྱུར་དུ་བརྫངས་པས།
ཉི་མ་གུར་རྩེར་ཤར་བ་དང་ལྷན་དུ་ཕྱོགས་བཞིའི་དམག་དཔོན་ཐམས་ཅད་ལྷ་
238



གུར་མཐོང་བ་ཀུན་འགྲོལ་གྱི་ནང་དུ་ཁྲ་ཤིག་གེར་འཛོམས་པ་དང་། གསེར་ཁྲི་
རིན་ཆེན་དབང་རྒྱལ་གྱི་ཁྲི་སྟེང་ནས། རྒྱལ་པོ་རིན་པོ་ཆེས་སྤྱན་མིག་ལ་ཁའི་
སྐར་ཆེན་ཤར་འདྲ་དེ། ཁྲ་འཁྱིལ་ལེར་ཁ་ཐུག་གཅེས་པའི་བློན་ཆེན་རྣམས་ལ་
གཟིགས། དེ་ནས་མདང་ནུབ་ངོས་ལ་མ་གནམ་ནེའི་ལུང་བསྟན་ཨེ་འདྲ་བྱུང་
གསུངས་ནས་མགུར་འདི་བཞེངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
གནས་རབ་མ་རྫོགས་པའི་ཞིང་ཁམས་ནས། ། ལྷ་བཅོམ་ལྡན་རྒྱལ་བ་རིགས་
ལྔའི་ལྷ། ། དུས་དེ་རིང་སྐྱེས་བུའི་གྲོགས་ལ་བྱོན། ། གནས་དག་པ་ཆོས་སྐུའི་
ཞིང་ཁམས་ནས། ། ཁྲི་གླང་ཆེན་སྔོན་མོའི་ཡང་སྟེང་ནས། ། ལྷ་ཆོས་སྐུ་ཀུན་
བཟང་ཡབ་ཡུམ་མཁྱེན། ། ཐུགས་མཁྱེན་གཟིགས་སྐྱེས་བུའི་གྲོགས་ལ་བྱོན། །
ཤར་རི་བོ་ཏ་ལའི་ཞིང་ཁམས་ན། ། དཔལ་མེ་ཏོག་པདྨའི་ཁྲི་སྟེང་ནས། ། ལྷ་
ལོངས་སྐུ་ཐུགས་རྗེ་ཆེན་པོས་མཁྱེན། ། ཐུགས་མཁྱེན་གཟིགས་སྐྱེས་བུའི་གྲོགས་
ལ་བྱོན། ། གནས་ཟངས་མདོག་དཔལ་རིའི་ཞིང་ཁམས་ནས། ། ནང་པདྨ་འོད་
ཀྱི་གཞལ་ཡས་ནས། ། རྗེ་རིག་འཛིན་པདྨ་ཐོད་ཕྲེང་རྩལ། །ཐུགས་མཁྱེན་
གཟིགས་སྐྱེས་བུའི་གྲོགས་ལ་བྱོན། ། གླུ་ལེན་པའི་འགོ་མོ་བཟང་བར་ཤོག །
ངག་འགུགས་པའི་བསམ་དོན་གྲུབ་པར་ཤོག ། ས་འདི་དང་ས་ངོ་མ་ཤེས་
ན། ། ཤར་འུ་ཟི་ཇ་ཡི་ རྒྱལ་ ས་ནས། །ས་འདི་ལ་ཇ་ཐང་རིང་མོ་ཟེར། །
དབུས་ལྷ་གུར་དཀར་མོའི་ནང་རོལ་ནས། ། ཕོ་ང་འདྲ་ང་ངོ་མ་ཤེས་ན། ། ཕོ་
ང་ལ་གེ་སར་རྒྱལ་པོ་ཟེར། ། ནང་སངས་རྒྱས་སྟོང་གི་ཕོ་ཉ་ཡིན། ། ཕྱི་ནག་པོ་
བདུད་ཀྱི་གཉའ་གནོན་ཡིན། །འདྲེ་བདུད་སྲིན་རྩད་ནས་གཅོད་མི་ཡིན། །
མ་འགྲོ་དྲུག་བདེ་ལ་འགོད་མི་ཡིན། ། ཕོ་ཡིན་ལུགས་བཤད་ན་དེ་འདྲ་རེད། །
ཀླུ་འདི་ཡི་གླུ་ངོ་མ་ཤེས་ན། ། ང་རྒྱལ་པོའི་ལྷ་ཀླུ་དཀར་མོ་ཟེར། ། ས་ག་མ་ཡུལ་
ལ་མི་ལེན་ལ། ། ངག་གང་བྱུང་ས་ལ་མི་འགུགས་དེ། ། དུས་དེ་རིང་ལེན་དགོས་
239



ལྷ་ཡི་སྐུལ། ། དེ་ཡིན་ན་གླིང་དཀར་རྒྱལ་བློན་རྣམས། ། སྒོས་ཡང་སྒོས་ཨ་ཁུ་ཁྲོ་
རྒྱལ་དཔོན། ། ཐུགས་རྣ་བ་མ་གཡེངས་ངེད་ལ་གསོན། ། ང་མདང་སོང་མར།
ལ་ཉལ་བའི་དུས། ། གཉིད་ཐུན་གཅིག་ཚུར་ལ་ཁུག་པའི་དུས། ། གཉིད་ཐུན་
གཉིས་ཕར་ལ་སད་པའི་དུས། ། མཐོ་ནམ་མཁའ་སྤྲིན་གྱི་གཞལ་ཡས་ནས། །
མ་ནེ་ནེ་དགུང་སྨན་རྒྱལ་མོ་ཡིས། ། སེང་སྒྲ་མེད་གདན་སྐྱོང་འོག་ལ་ཆིབས། །
ང་གེ་ སར་རྒྱལ་པོའི་དབུ་ མགོར་ ལྡིང༌། ། རྗེ་ རྒྱལ་ པོ་ མི་ གཟིམ་ གསོན་ དང་
གསུངས། ། བཀའ་བཀོད་པའི་ལུང་བསྟན་ཨེ་འདྲ་བྱུང༌། ། ད་ཁ་སོང་ཉི་མའི་
གདོང་གང་ལ། ། མཐའ་སྲིན་མོའི་རྒྱལ་མོ་མིག་དགུ་མ། ། ཁྱེད་གེ་སར་རྒྱལ་
པོའི་ལྷ་མདའི་དང༌། ། བྱང་ཨ་སྟག་ཀླུ་མོའི་མདའ་རྩལ་ལས། ། ཕྱི་ལྔ་པའི་ལམ་
དུ་བརྫངས་དང་ཚུན། ། དགྲ་ཤ་པ་བདུད་ཀྱི་ཀ་ར་ཁོས། ། བློ་བསམ་བློ་དྲུག་
གསུམ་བཅོ་བརྒྱུད་སྐོར། ། བློ་སྒོ་མོ་དགུ་བཅུ་གོ་དགུ་བཀྲམས།། གནངས་ཉི་
མ་རི་རྩེར་ཤོར་བའི་དུས། ། མཐོ་ནམ་མཁའི་དགུང་ནས་འཕུར་གྲུ་བཏང༌། །
དམའ་ས་གཞིའི་ངོས་ནས་བུ་རྟ་དང༌། ། གླིང་སྨྱོན་པ་བདུན་ལ་འབར་རྫས་
བཀལ། ། གླིང་དཀར་པོའི་སྒར་སར་མངགས་ཡོང་གསུངས། ། བྱང་གྲུ་གུ་ཡུལ་
དང་ཁྱད་པར་མེད། ། སྟོད་གངས་རི་ཡུལ་དང་དོ་མཉམ་ཡིན། ། དེ་ཇི་ལྟར་
འདུལ་ཐབས་ཞུས་པས་ན། ། མཐུ་ངན་སྔགས་གཉིས་ཀྱི་བདག་པོ་དེ། ། རོང་
མི་ཚོའི་དཔོན་པོ་ཁྲོ་ཐུང་གིས། ། བྱ་དངོས་མེད་གསོབ་ཀྱི་ཁོག་པའི་ནང༌། །
མདའི་སྐྱེན་པོ་ཁྲ་གླག་སྤྱང་གསུམ་དང་། ། བྱང་ཕྱི་པའི་ཨ་སྟག་ཀླུ་མོ་བཞི། །
གདོང་མ་གྲུབ་ཁམས་པ་གཡུ་བསྟོན་ལྔ། ། ཧོར་པ་བཟང་ཤིན་པ་རྒྱལ་པོ་དྲུག
། འཇང་སྨུག་པོའི་གཡུ་ལྷ་ཐོག་སྒྱུར་བདུན། ། ལྷོ་དུང་སྐྱོང་སྟག་ལྷ་ཁྲི་དཀར་
བརྒྱད། ། གླིང་ཉི་འབུམ་ཉི་མའི་འོད་ཆེན་དགུ། །ཕོ་ངར་ཆེན་མི་དགུ་དཔུང་
སྣོན་ཁྲིད། ། མཐུ་རང་དབང་རྒྱལ་པོ་ཁྲོ་ཐུང་གིས། ། ཐོག་མི་གཅིག་ཐོག་སྣ་
བཅུ་གསུམ་དེ། ། མཁའ་བྱ་ལམ་གོང་མའི་གཡས་ཟུར་ནས། ། དགྲ་འཕུར།
གྲུའི་སྟེང་དུ་འཕེན་དགོས་གསུངས། ། མ་ནེ་ནེ་གནམ་སྨན་དཀར་མོ་ཡིས། །
240



ངར་ཁྲོ་ཆུའི་ཕོང་ བ་ བཅོ་ བརྒྱད་དེ། ། མཐོ་བྱ་ ལམ་ གོང་ མའི་ གཡོན་ཟུར་
ནས། ། དགྲ་འཕུར་གྲུའི་སྟེང་དུ་རིམ་བཞིན་ཕབ།། དགུང་མཁའ་ཐོག་དགྲ་
བོ་གཏོར་བའི་དུས། ། དམའ་ས་གཞིའི་ངོས་ནས་གླིང་སྒར་དུ། ། ཁོ་བདུད་
རྒྱལ་ཀ་ར་དབང་ཕྱུག་ དང༌། ། དཔུང་ མཆན་ཁེབས་ ལྕགས་ ཁྲི་འབུམ་ཐུབ་
ཀྱིས། ། བདུད་སྲིན་པོའི་དམག་གི་འགོ་མོ་དྲངས། ། འབར་རྫས་བཀལ་གླང་
སྨྱོན་ཚ་འདེད་བྱས། ། སྟག་ངར་ཆེན་བཞིན་དུ་ཤོར་ཡོང་གསུངས། ། སྐབས་
དེ་དུས་གླིང་དཀར་དཔུང་དཀྱིལ་ནས། ། བློན་གྲོངས་མེད་གཤིན་བདུད་ནག་
པོ་དང༌། ། དཔའ་ར་འདྲ་འཆི་བདག་ཡ་མེད་གཉིས། ། དགྲ་དེ་ཚོའི་གདོང་
ལམ་ཐོན་རྒྱུ་མེད། ། ཕྱིར་ཐོན་ན་སྲོག་མགོ་མི་ཁེབས་གསུངས། ། ད་དེ་མིན་
གླིང་དཀར་རྒྱལ་བློན་རྣམས། ། ཁྲ་ཤིག་ ཤིག་དགྲ་བོའི་གདོང་ཁར་ཐོན།།
མཐོ་ཨ་ སྔོན་དགུང་གི་འཕུར་གྲུ་དང༌། ། དམའ་ ས་གཞིའི་སྟེང་གི་གླང་ཆེན་
གཉིས། ། གཅིག་མ་ལུས་ཤུལ་མེད་བཅོས་དང་ཕན། ། གླིང་གེ་སར་དམག་ལ་
རྒྱལ་ཁ་ཐོབ། ། ཇ་འུ་ཟི་རྒྱལ་པོའི་བསམ་དོན་གྲུབ། ། ནང་སངས་རྒྱས་ཆོས་ཀྱི་
བསྟན་པ་དེ། ། དགུང་ཉི་ཟླ་བཞིན་དུ་ཤར་ཡོང་གསུངས།། བདུད་ཀ་ར་རྒྱལ་
པོའི་བསྟན་པ་དེ། ། ས་མུན་པ་བཞིན་དུ་རུབ་འགྲོ་གསུངས། ། གོང་དེ་ཞུས་
གནམ་ནེའི་ལུང་བསྟན་རེད། ། ད་དེ་ནས་གསོན་དང་རྒྱལ་བློན་རྣམས། ། ཕོ་
རྒོད་པོའི་ལུས་ལ་འཁོར་གསུམ་བསྐོར། ། རྟ་མགྱོགས་པོའི་ལུས་ལ་ སྒ་སྲབ་
བསྟོད། ། གཞེས་ལྷ་ཉིན་དཀར་པོའི་དུས་ཚོད་ལ། །སྟོང་དགྲ་བོ་ཕམ་ཐལ་
ཟེར་ལེ་གཅིག ། གླིང་དཀར་པོ་རྒྱལ་ཐལ་ཟེར་ལེ་གཉིས།། ལྷོ་འཛམ་བུ་གླིང་
ལ་གྲགས་ལེ་དགོས། ། རྒྱ་གལ་སྲིད་དགྲ་ལ་ཕྱིར་བཤོལ་དང༌། ། ལྷ་གོང་མའི་
ལུང་དང་འགལ་བ་ན། ། ལུས་སྲོག་གཅོད་ཁྲིམས་ཀྱི་ཆད་པ་ཡོད། ། གླུ་གོ་ན་
འདིར་འཛོམས་ཐུགས་ལ་ཞོག ། གླུ་མ་གོ་ཟེར་ན་འགྲེལ་བ་མེད། ། སྐྱེ་
ཅེས་ཟེར་བའི་མགུར་དེ་ལྟར་བཞེངས་པ་དང༌། ཐམས་ཅད་ཀྱིས་ལུང་
བསྟན་དུས་ཐོག་ཏུ་བྱོན་པར་མངོན་པར་བསྟོད། སྟག་རོང་དཔོན་པོ་ཁྲོ་ཐུང་
241



གིས་བཙན་དན་གྲི་ཁྲི་དམར་པོའི་སྟེང་དུ་ཧོར་འདུག་ལན་གསུམ་མཛད། དབུ་
སྐྲ་ར་མ་རུ་དགུ་ལ། མདུད་སྣ་མི་གཅིག་བཅོ་བརྒྱད་བརྒྱབ། དེ་ལ་གསེར་གྱི་མེ་
ལོང་སྡེར་ཁ་ཙམ་ཞིག་བརྒྱན། དེ་ནས་སྤོབས་ཉམས་དང་བཅས་དཔའ་གླུ་ཐུང་
ཐུང་འདི་ཕུལ་ལོ། ། ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་ལྷ་ཡི་ཞིང་ཁམས་ནས། ། ལྷ་དབའ་སེར་ སྟག་ལྷ་མེ་འབར་
མཁྱེན། ། ལྷ་བོན་སྤྲུལ་སྟོན་པ་གཤེན་རབས་མཁྱེན། ། ལྷ་བོན་སྐུ་ཚེ་དབང་
རིག་འཛིན་མཁྱེན། ། བོན་སེར་པོའི་བླ་མའི་ཚོགས་དང་བཅས། ། དུས་དེ་
རིང་ཨ་ཁུའི་གྲོགས་ལ་བྱོན། ། གླུ་ལེན་པའི་འགོ་མོ་བཟང་བར་ཤོག ། ངག་
འགུགས་པའི་ བསམ་ དོན་ གྲུབ་ པར་ ཤོག ། ལྷ་ དེ་ འདྲ་ ཡན་ ལ་ འབོད་ ལེ་
མེད། ། ས་འདི་དང་ས་ངོ་མ་ཤེས་ན། །ཤར་འུ་ཟི་ཇ་ཡི་རྒྱལ་ས་ནས། ། ས་
འདི་ལ་ཇ་ཐང་རིང་མོ་ཟེར། ། ཕོ་ང་འདྲ་ང་ངོ་མ་ཤེས་ན། ། གླིང་ལྷ་སྡེ་དཀར་
པོའི་རྒྱལ་ས་ནས། ། ས་བཙན་པོ་རྫ་མ་གཡང་འགག་ནས། ། རྫོང་བཙན་པོ་ཕོ་
རོག་སྙིང་རྫོང་ནས། ། མི་བཙན་པོ་སྟག་རོང་ཁྲོ་རྒྱལ་ཟེར། ། ས་མི་རྫོང་གསུམ་
དེ་བཙན་སྡེབ་རེད། ། གླུ་འདི་དང་གླུ་ངོ་མ་ཤེས་ན། ། ཕོ་ཁྲོ་ལུའི་སྟག་མོ་ངར་
ཀླུ་ཟེར། ། ས་ག་མ་ཡུལ་ལ་མི་ལེན་དེ། ། དུས་དེ་རིང་ལེན་དགོས་དུས་ཀྱིས་
སྐུལ། ། ཁྲི་རིན་ཆེན་གསེར་ཁྲིའི་ཡང་སྟེང་ནས། ། སྐུ་འགྲན་མེད་ལྷ་ཡི་ནོར་བུ་
གཙོས། ། སྒོས་ཡང་དག་གླིང་དཀར་དཔའ་རྟུལ་རྣམས། ། ཐུགས་རྣ་བ་མ་
གཡེངས་ང་ལ་གསོན། ། ང་ཁྲོ་ཐུང་གྱོད་ཀྱི་མཁན་པོ་ཡིན། ། ཚེ་མི་ཚེ་གཅིག་ལ་
བསྐོས་ཐང་གཉིས། ། ཚེ་དབུ་སྟོད་དབང་པོ་ཡར་དར་དུས། ། ལས་བཟང་
ངན་མི་ཤེས་རང་གཞིས་བཙོངས། ། དེས་མི་ཚད་བུ་ཚ་དགྲ་ཁར་བརྫངས། །
ཚེ་མདའ་སྨད་དབང་པོ་མར་ཉམས་དུས། ། ས་སྔར་བྱས་ལས་ལ་བཤགས་པ་
དང༌། ། དེང་ཕྱིན་ཆད་མི་བྱེད་དམ་བཅའ་བཞག ། གླིང་གེ་སར་རྒྱལ་པོའི་
242



འགྲོ་དོན་ལ། ། ང་ཁྲོ་ཐུང་མེད་ན་འགྲིགས་ཐབས་མེད། ། དཔེ་བཞག་ན་འདྲ་
མ་ཨེ་འདྲ་རེད། ། སྨུག་འཇང་གླིང་ལོ་དགུ་འཁྲུགས་པའི་དུས། ། བུ་རོང་ཚ་
དམར་ལེབ་འཇང་ལ་ཤོར། ། དགྲ་ཤ་ལན་དགུ་སྐོར་ལེན་མི་ལ། ། ཕ་ཁྲོ་ཐུང་མ་
འདུག་འཇང་ལ་སོང་། ། མཐུ་རྫུ་འཕྲུལ་མེ་དཔུང་འཁྱིལ་ལེ་བས། ། འཇང་བླ་
རི་བྱང་མཁར་སྨུག་པོ་གཏོར། ། ཕོ་ཁྲོ་ཐུང་ཟེར་ནས་གྲགས་ལེ་བྱས། ། ད་དེ་
ནས་ཞང་ཞུང༌ཡུལ་ལ་ སོང་། ། ཞང་ཞུ་ནག་མཐུ་ཡི་བསྟན་པ་བསྣུབས། །
དཔའ་རྟགས་མ་ཆེ་ཞིག་དེ་ན་བཞག ། ད་དེ་རྗེས་གྲུ་གུའི་ཡུལ་ལ་སོང༌། །བྱང་
གྲུ་སྟོད་གྲྭ་བར་གྲུ་སྨད་གསུམ། ། བྲག་རྡོ་རྗེ་འདྲ་ལེའི་རྫོང་གསུམ་དེ། ། དགུང་
གནམ་ལྕགས་ཐོག་གིས་གཏོར་འདྲ་བཅོས། ། བློན་རི་དྭགས་རི་གཟར་རྦབ་
རྒོད་གཅིག ། མཆན་བྱེ་ཐང་རླུང་དམར་འཚུབ་ཤེས་གཉིས། ། མཚོན་སྲིན་གྱི་
ངར་མའི་སོ་ཁར་དྲུངས། ། དཔའ་རྟགས་མ་ཆེ་ཞིག་དེ་རུ་བཞག ། ད་དེ་མིན་
གངས་རིའི་ཡུལ་ལ་ སོང༌། ། སྟོད་གངས་བཙན་རྒྱལ་པོའི་དབུ་བླ་དེ། ། ཁོ་
སྔགས་ནག་ཆོས་འབག་ཀ་ར་བ། ། ནུབ་ཁ་ཆེ་ཡུལ་ནས་གྲུ་གུར་ཤོར། ། བྱང་གྲུ།
གུའི་ཡུལ་ནས་གངས་རིར་འོང༌། ། ངས་ཟུར་བཀག་གངས་རིའི་དུག་མཚོར་
འཕངས། ། དཔའ་རྟགས་མ་ཆེ་ཞིག་དེ་ན་བཞག ། ཕོ་རྒོད་པོ་ཨེ་རེད་རྒྱལ་
བློན་རྣམས། ། གླིང་ལྷ་སྡེ་དགྲ་ལས་རྒྱལ་བ་ལ། །ང་ཨ་ཁུ་མེད་ན་མེད་ཐབས་
མེད། ། ང་ཨ་ཁུ་དྲན་རྒྱུ་རྒོད་ལེ་དང༌། །ང་ཨ་ཁུ་ལས་རྒྱུ་མང་ན་ཡང་། ། ལྷ་རྟ་
མགྲིན་དམར་ པོའི་ སྤྲུལ་ པ་ ཡིན། ། གླིང་ དཀར་ པོའི་ བདེ་ རྩོར་ ཐུག་ པའི་
དུས། །ང་མཐུ་ཆེན་ཁྲོ་ཐུང་མེད་ཐབས་མེད། ། དེ་ཡིན་ན་གནམ་ནེའི་ལུང་
བསྟན་བཞིན། ། གནངས་ཉི་མ་རི་རྩེར་ཤར་དང་རྟིང་། ། གླིང་ཧྲག་བསྡུས་
དཔའ་བོ་མི་དགུ་དེ། ། བྱ་རིན་ཆེན་ཁོག་པའི་ནང་དུ་བཙུད། ། མཐོ་བྱ་ལམ་
གོང་མའི་གཡས་ཟུར་ནས། ། ཐོག་མི་གཅིག་ཐོག་སྣ་བཅུ་གསུམ་དེ། ། ལྟས་
ངན་པ་འཕུར་གྲུའི་སྟེང་དུ་ཕབ། ། གཅིག་མ་ལུས་ཤུལ་མེད་བཅོས་ནས་ནི། །
གླིང་གེ་ སར་ རྒྱལ་ པོའི་ འགྲོ་ དོན་ དང་། ། ཇ་འུ་ ཟི་ རྒྱལ་ པོའི་ བསམ་ དོན་
243



བསྒྲུབ། ། ནང་སངས་རྒྱས་བསྟན་པའི་ཆོས་ཁ་དེ། ། ཤར་འུ་ཟི་ཡུལ་དུ་འབར།
ལེ་བྱེད། ། དུས་ད་ལོ་ཇ་ཡི་རྒྱལ་ས་ལ། ། ང་ཁྲོ་ལུས་རྟགས་མ་བླངས་ པས་
ན། ། ཕོ་ང་ལ་དཔའ་དར་མི་དགོས་ལ། ། ད་དེ་བས་གསེར་དངུལ་མི་དགོས་ཞུ།
རོང་མི་ཚོ་དམར་པོའི་བང་མཛོད་ནང༌། །རྒྱུ་རིན་ཆེན་ནོར་ལ་ ཐོགས་པ།
མེད། ། ཇ་འུ་ཟི་རྒྱལ་པོའི་ཚ་མོ་དེ། ། ཤར་སྨན་རབ་བུ་མོའི་རྒྱན་ཆ་དེ། ། ལྷ་
སྲས་མོ་གཡུ་ཡི་སྒྲོལ་ཆུང་མ། ། ངེད་སྟག་རོང་ཚང་ལ་གནང་རོགས་ཞུ།། རོང་
ལྷ་སྲས་ལྷ་རྒོད་འབུམ་ལུ་དང༌། ། མཐའ་སུམ་པའི་མེ་ཏོག་མཛེས་སྡེབ་ལས། །
སྐུ་འཁྲུངས་པའི་འབུམ་སྲས་སྐུ་ན་འཚར། ། སྲས་ནོར་བུའི་ཇ་མར་འོས་གདའ་
བསམ། ། འཇིག་སྲིད་པའི་ལུགས་དང་མཐུན་གདའ་བསམ། ། བློ་སེམས་དྲན་
མ་གསང་འདི་ན་ཞུས། ། གླིང་རྒྱལ་བློན་རྣམས་ཀྱིས་དགོངས་བཞེས་མཛོད། །
གླུ་གོ་ན་རྣ་བའི་ཡིད་ལ་ཆིངས། ། གླུ་མ་གོ་མ་ཐོས་སྐྱོར་རྒྱུ་མེད། །
1། ཅེས་ཟེར་བའི་ གླུ་དེ་ལྟར་ཕུལ། དེ་ནས་རྒྱལ་བློན་རྣམས་ཀྱིས་ཅི་ཟེར་
གཏམ་ལེན་སྒུག་ནས་བཞུགས་པའི་ སྐབས་ དེར། རྒྱལ་བློན་བྱིངས་རྣམས་ཀྱི་
ཐུགས་ལ་ཨ་ཁུས་གླུ་ལེན་དཔའ་བཤད་མང་པོ་བྱས་ཀྱང་གླུ་ལེན་གྱི་གཏམ་འབྲས་
ནི་སྟག་རོང་ཚང་ལ་སྲས་མོ་གཡུ་ཡི་ སྒྲོལ་ཆུང་དགོས་གདའ་ཟེར་བ་དེ་རེད་
འདུག་དགོངས་ནས་ཅི་ཡང་མ་གསུངས། དེར་བློན་ཆེན་འདན་མས་རང་གྲལ་
ལས་ཡར་བཞེངས་ཏེ་ཡཱ་ཁོ་རེ་ཨ་ཁུ་ཁྲོ་ཐུང་དཔོན་དང་པོ་རོ་ལས་ལས། དེ་ནས་
རོ་བཟོས་བཟོ་ཟེར་བའི་དཔེ་ལྟར། ཨ་ཁུས་དགྲ་བོའི་འཕུར་གྲུ་ཡུ་མེད་བཅོས་
ནས་ཁ་རྟིང་མཚུངས་པའི་ རྟགས་ མ་ལེན་རོགས། དེ་ནས་ ཡིན་ གཅིག་མིན་
གཅིག་དཔའ་དར་གཟེངས་བསྟོད་ཀྱི་དངོས་ཚབ་ལ་བུ་མོ་དགོས་མཁོ་གདའ་ན།
མདོ་ཁམས་གླིང་གི་ས་ཆ་ལ་འཛམ་གླིང་བུ་མོའི་མོ་ཕུད་མང་པོ་ཡོད་པས། སྨན་
དེ་རྣམས་ཀྱི་ཁྲོད་ནས་ཨ་ཁུའི་ཐུགས་ལ་སུ་མཉེས་མཉེས་ང་འདན་མས་ཕུལ་ཆོག་
གསུངས་པ་དང༌། ཨ་ཁུ་དགའ་ཐག་ཆོད་ནས་བྱ་གསོབ་རིན་ཆེན་འབར་བ་ལ་
བྱ་སྒྲོ་གསུམ་བརྒྱ་དྲུག་ཅུས་བསྐོར། ཤེལ་ཁང་འོད་ལྡན་ཕོ་བྲང་ནང་དཔའ་བོ་
244



དཔའ་མོའི་བཞུགས་ས་བཅོས། ཤེལ་ཅོག་ནར་མོའི་ཡང་སྟེང་ལ་ཤིང་འབྲས་
དཀར་དམར་ཁྲ་གསུམ་བསྒྲིགས། སྟ་གོན་ཚགས་སུ་ཚུད་པ་མཛད་ནས་གདའ་
བའི་སྐབས་དེར་བདུད་རྒྱལ་ཀ་ར་དབང་ཕྱུག་གི་གམ་དུ། བདུད་བློན་ཐམས་
ཅད་འཛོམས་ནས་གྲོས་ལ་འཁོད་པའི་ཚེ། བདུད་རྒྱལ་ཀ་ར་དབང་ཕྱུག་གིས་རྒྱ་
ཁྲི་པདྨ་རང་ཤར་གྱི་སྟེང་དུ་ཧོར་འདུག་ལན་གསུམ་བྱས། ཧོར་ཐ་ནག་ཆུང་དེ་
ཧུབ་འཐེན་ ལན་དགུ་བྱས། ཁ་ནས་ མེ་ ལྕེ་ འབར་ ཞིང༌ བྲང་ གཞུང་ བརྡུང༌།
སྲིན་མོ་སྲི་བ་མིག་དགུ་ཤོར་བའི་ཤ་ལན་དགུ་སྐོར་ལེན་དགོས་ཟེར་ནས་གླུ་འདི་
བླངས་པར་གདའོ། ། |:ཀྱི ཀྱིའི
༩ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། – ། མཐོ་ ཨ་ སྔོན་ཡངས་ པའི་ གཞལ་ཡས་
ནས། ། ཕ་ཡབ་ཆེན་དགའ་རབ་དབང་ཕྱུག་གཅིག ། སྲོག་བདག་པོ་བཙན་
རྒོད་དམར་པོ་གཉིས། །དུས་དེ་རིང་ཀ་རའི་གྲོགས་ལ་བྱོན། ། གླུ་ལེན་པའི་
འགོ་མོ་བཟང་བར་ཤོག ། ངག་འགུགས་པའི་བསམ་དོན་གྲུབ་པར་ཤོག ། ས་
འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཡི་ས་ཆ་ནས། ། རྫོང་འདི་ལ་གནམ་
ལྕགས་འགྱིངས་རྫོང་ཟེར། ། གནའ་སྔ་མོ་ཨ་གནམ་ཕོ་བྲང་རེད། ། དུས་ད་ཆ་
ཀ་རའི་ཕོ་བྲང་རེད། ། དུས་དེ་རིང་རྒྱལ་བློན་འཛོམས་ས་ལ། ། སྟོབས་རྒྱལ་
པོས་ཞུ་རྒྱུ་ཨེ་འདྲ་གདའ། །མཐའ་མུན་གླིང་སྲིན་མོའི་དཔོན་མོ་དེ། ། སྨན་
སྲིན་མོ་སྲི་བ་མིག་དགུ་མ། ། མཐུ་རྫུ་འཕྲུལ་གཉིས་ལ་རང་དབང་ཐོབ། ། སྨན་
མིག་དགུ་ ནམ་ མཁའི་ གློག་ དང་ མཉམ།། རྟ་ མི་ ཟན་ ཟེར་ མ་ རླུང༌ དང་
མཉམ། ། ལུས་དངོས་ཡོད་དངོས་མེད་གཉིས་ཀ་དེ། ། ས་ཁ་སོང་ཉི་མའི་སྔ་
དྲོའི་ཐོག ། དགྲ་ཤ་པ་གླིང་རུའི་དམག་ཁྲོད་ནས། ། ཕོ་དཔའ་བོས་མ་བསད་
དཔའ་མོས་བསད། ། བྱང་ཕྱི་པའི་ཨ་ སྟག་ཟེར་ལེ་མོས། ། མདའ་སྐྱེན་པོ་
འཕངས་ནས་མ་དབང་བསད། ། སྨན་དེ་ཤི་རྒྱབ་ཀྱི་དེ་ལུས་ཕོས། ། སྨན་མིག་
དགུ་ཤོར་བའི་ཤ་ལན་དེ། ། ངེད་རྒྱལ་བློན་རྣམས་ཀྱིས་མ་བླངས་ན། ། གསོན་
245



མི་ཡུལ་ འདུག་ དང༌ མ་ འདུག་ མེད། ། དེ་ ཡིན་ ན་ བློན་ པོའི་ ཚོགས་ རྣམས་
ཉོན། ། བློན་ངེར་ཆེན་མཆེ་བ་མགོ་བཞི་དང༌། ། མཐའ་སྲིན་བློན་ཐོད་ནག་
རལ་ཆེན་བས། །འཕྲུལ་འཕུར་གྲུ་རེ་རེའི་ཁོག་པ་ལ། ། དམག་ཁྲི་དམག་བཅུ་
གསུམ་ལས་དམག་བསྐོར། ། སྐྱོགས་མེ་སྒྲོགས་པདྨ་ཁ་དགུ་དང་། ། རྗེས་སྣེ་
དགུ་སྟེབ་ འི་ ཐུམ་ ཁྲེས་ རྣམས། ། བདོགས་ ཁག་བགོས་འཕུར་གྲུའི་ནང་དུ་
བླུགས། ། དགུང་ནམ་མཁའི་དབྱིངས་སུ་འཕུར་དང་རྟིང་། ། མིག་ སྒྱུ་མ་
མཁན་གྱི་ མི་ བདུན་ གྱིས། ། གྲུ་ རེ་རེའི་སྟེང་ལ་འཕྲུལ་འཁོར་བཙུགས། །
འཕྲུལ་གནམ་ཤེལ་ས་ཤེལ་ཆུ་ཤེལ་གསུམ། ། གསལ་རྒྱང་ཤེལ་ནང་ནས་རྒྱང་སོ་
བཙུགས། ། ཁོ་ནག་བཙོག་ཇོ་རུ་ཟེར་ལེ་ལ། ། ལྷ་གོང་མའི་མགོན་སྐྱབས་ཅི་
གདའ་ལྟོས། ། དེས་མི་ཚད་དངོས་ཡོད་དངོས་མེད་ཟེར། ། མཐུ་རྫུ་འཕྲུལ་ཅི་
གདའ་ཞིབ་དཔྱད་གྱིས། ། ད་དེ་ནས་བྱ་ལམ་བར་མ་བཟུང༌། ། སྒྲོགས་མེ་
སྒྲོགས་པདྨ་ཁ་དགུ་དང་། ། རྫས་སྣེ་དགུ་བསྡུས་པའི་འབར་རྫས་རྣམས། །
གླིང་ཇོ་རུའི་ སྒར་ སར་ ཕབ་ནས་ཤོག ། རླུང་ སྤུ་ གྲི་ངར་ མའི་ རླུང༌ ཤུགས་
ཀྱིས། ། འཕུར་གྲུ་ལ་མི་གནོད་རླུང་ཤེལ་ཡོད། ། དགུང་ཉི་མའི་འོད་ཀྱིས་མི་
འཚིག་ལེ། ། གྲང་རྡོ་ཤེལ་ནག་པོའི་འགོག་སྲུང་ཡོད། ། རྐྱེན་ཐོག་དང་མཚོན་
ཆེས་མི་སྐྱོན་ལེ། ། ལྕགས་རིགས་བརྒྱད་བསྲེགས་མའི་འགོག་སྲུང་ ཡོད། །
མཁའ་འཕུར་གྲུ་ནམ་ མཁའི་བྱ་ཁྱུ་ བཞིན། ། གྲལ་ བསྟར་ གྲལ་ མཁའ་ནས་
བསྒྲིགས་པའི་དུས། ། དམའ་ས་གཞིའི་ངོས་ཀྱི་དཔོན་དམག་ཚོས། ། སྟོབས་
གླང་ཆེན་བདུན་ལ་འབར་རྫས་བཀལ། ། གླིང་ཤ་པའི་སྒར་སར་བདའ་འདེད་
གྱིས། ། སྟོབས་གླང་ཆེན་སྨྱོན་པར་མི་སྐྱོན་ལེ། ། ལྕགས་ནག་པོའི་ཁེབས་ཆེན་
བཅུ་གསུམ་དང༌། ། ལྷ་ཐེའུ་རངས་དཀར་ནག་པགས་པ་དང༌། ། པིར་ནག་པོ་
དགུ་ཡི་པགས་པ་བཅས། ། སྟོབས་གླང་ཆེན་ལུས་ལ་བསྐོར་ནས་ཡོད། ། བློན་
ལྕགས་ཁྲི་འབུམ་ཐུབ་ ཕ་ ཡི་བུས། ། དམག་ཁྲི་ དམག་ བཅུ་ གསུམ་དམག་ སྣེ་
དྲངས། ། དགྲ་གླིང་སྒར་ཕྲ་མོའི་གཡོན་ཟུར་ནས། ། ལྷོ་མོན་འཇང་གཉིས་ཀྱི་
246



ལས་དམག་དཀྲུགས། ། ཁོ་དུང་སྐྱོང་སྟག་ལྷ་ཁྲི་དཀར་དང་། ། ཕོ་གཡེར་ཆེན་
འཇང་གི་གཡུ་ལྷ་གཉིས། ། མེ་འབུད་ཤུལ་ཐལ་བ་མེད་ལེ་བཅོས། ། དཔའ་
རྟགས་མ་ཇ་ཡུལ་གྲགས་ནས་ཤོག ། བློན་སྟག་མོ་འབུམ་ཐུབ་ཕ་ཡི་བུས། །
དགྲ་གླིང་སྒར་ཕྲ་མོའི་གཡས་ཟུར་ནས། ། དམག་ཁྲི་དམག་བཅུ་གསུམ་དམག་
སྣེ་དྲངས། ། ཧོར་བྱང་བདུད་གཉིས་ཀྱི་ལས་དམག་དཀྲུགས། ། ཕོ་སྡིག་གཅོད་
བཤན་པ་དམར་པོ་དང༌། ། བྱང་ཕྱི་པའི་ཨ་སྟག་དམེ་མོ་གཉིས། ། ལུས་ཚལ་བ་
བརྒྱ་བཤགས་སྟོང་བཤགས་བྱས། ། སྨན་མིག་དགུའི་དགྲ་ཤ་ལེན་ནས་ཤོག །
ངས་ཁྲི་དམག་བཅུ་གསུམ་ལས་དམག་བསྐོར། ། དབུས་ཁྲམ་པ་ཇོ་རུའི་སྒར་
སར་མཆོངས། ། ཕོ་རྒོད་ཞན་དབྱེ་བ་ཕྱེ་རྒྱུ་ཡིན། ། རྒྱ་གལ་སྲིད་ཇོ་རུ་ཕམ་པས་
ན། ། འོངས་འཛམ་གླིང་ཁ་ལོ་ང་ཡིས་སྒྱུར། ། ཞྭ་དམར་སེར་གཉིས་ཀྱི་བསྟན་
པ་སྣུབ། ། ངེད་ནག་པོ་བདུད་ཀྱི་བསྟན་པ་བཙུགས། ། ཕོ་ཀ་ར་ཟེར་ནས་
གཡེར་ལེ་བྱེད། ། ད་ད་རེས་ང་རང་དཔོན་འཁོར་རྣམས། ། སྟོང་དགྲ་བོའི་
དགྲ་ཁར་ཆས་པའི་དུས། ། ཤ་ཕོ་ཆེན་མགོ་ཡི་ཁྲག་རྭ་དེ། ། རྔོན་ལག་འོག་མི་
ཤོར་རང་འཚོ་དགོས། ། སྟག་དམར་པོའི་ལུས་ཀྱི་འཛུམ་དྲུག་དེ། །རྒྱ་རྙི་ཁར་
མི་ཚུད་རང་འཚོ་དགོས། ། ཕོ་དཔའ་བོའི་རྨོག་གི་དར་འཕྲུ་དེ། ། དགྲ་ཤ་ལག་
མི་ཤོར་རང་འཚོ་དགོས། ། འགག་མ་ཐུག་རང་སྲོག་བློས་རྒྱུ་མེད། ། གླུ་གོ་ན་
འདིར་ཚོགས་ཐུགས་ལ་ཞོག ། གླུ་མ་གོ་ཟེར་ན་འགྲེལ་བ་མེད། །
1:|: ཅེས་ཟེར་བའི་ གླུ་དེ་ ལྟར་བླངས་ པ་དང་ ཐམས་ ཅད་ ཀྱིས་ མངོན་ པར་
བསྟོད། རྒྱལ་པོའི་བཀའ་བཞིན་ཞུ་ཟེར་ནས་རང་རང་གི་མཁར་རྫོང་དུ་བྱོན་
ནས་སྟ་གོན་གྱི་ལས་ལ་ཞུགས་པའི་ཚེ། སྨད་རྒྱ་ནག་ཁྲིམས་ཀྱི་རྒྱལ་པོའི་ལས་
དམག་དགུ་ཁྲི་དགུ་འབུམ་དེ་གླིང་རྗེ་གེ་སར་རྒྱལ་པོའི་དཔུང་སྣོན་དུ་བྱུང་བའི་
ཉིན་མོ། ཚོང་དཔོན་ནོར་བཟང་ དཔོན་ འཁོར་རྣམས་ཀྱིས་ཇི་ལུང་ནས་ ཇ་
གཏེར་བླངས། འུ་ཡུལ་ནས་རྒྱ་ཟོག་བོད་ཡུལ་དུ་འདྲེན་པའི་ལམ་དུ་ཞུགས་པར་
གྲགས། ཉི་མ་དེ་ཡི་ཕྱི་ཉིན་རི་རྩེར་ཉི་ཟེར་འཕྲོས་པ་དང་བདུད་སྲིན་གྱི་འཕུར་
247



གྲུ་བདུན་པོ་དེས། དང་པོ་མཐའ་རྒྱ་མཚོ་ཆེན་པོའི་མཁའ་དབྱིངས་སུ་གཡས་
སྐོར་གསུམ་དང་གཡོན་སྐོར་ལན་གསུམ་བརྒྱབ། དེ་ནས་གླིང་སྒར་ཕབ་པའི་
མཁའ་ངོས་ སུ་འུར་སྒྲ་དང་བཅས་ལྡིང་ནས་ བྱུང་བའི་ སྐབས། ནམ་ མཁའ་
ཐམས་ཅད་གྲིབ། རི་བོ་ཐམས་ཅད་གཡུགས། ས་གཞི་ཐམས་ཅད་ཕྱིར། ། ཇ་
ཡུལ་གྱི་མི་རྣམས་ས་མི་ཆགས་གནས་མི་བདེ་བའི་སྐབས་དེར། ཨ་ཁུ་ཁྲོ་ཐུང་
གིས་དགུང་དཔག་ཚད་དགུ་ཁྲིའི་ཡང་སྟེང་ནས། མཐོ་ཉི་འོད་འཁྲིགས་པའི་
གུར་ཁྱིམ་ནས། དུང་དཀར་གསལ་ཟླ་བའི་དཀྱིལ་འཁོར་ནས། རྒྱུ་སྐར་མའི་
གྲལ་ར་གོང་མ་ནས། མཐུ་ལ་ཧཱུྃ་ཤི་ཕཌ་འགྱེལ་དང༌། སྔགས་ལ་བྱེ་མ་རེག་ཆོད་
བཏབ། ལོ་དགུ་བསྒྲུབས་པའི་གཏོར་ནག་ཟུར་གསུམ་དེ། དར་ནག་རྩེ་དགུ་
གཡོབ་ནས་འཕངས་པའི་དུས། དགྲ་བོའི་འཕུར་གྲུ་གཉིས་ལ་ཕོག་ནས་དུ་བ་
འཕྱུར། མེ་ལྕེ་འབར་བཞིན་གླིང་དཀར་དམག་ཁྲོད་དུ། ལྷུང་གྲབས་བྱས་ནས་
ཉེན་ཁ་ཆེ་བའི་སྐབས། ཨ་ནེ་རྒོད་ལྕམ་དཀར་མོས་རླུང་འཁོར་བསྐོར། ལྷུང་
ལ་ཉེ་བའི་འཕུར་གྲུ་གཉིས་པོ་དེ། མཐའ་རྒྱ་མཚོ་ཆེན་པོའི་ནང་དུ་འཕངས།
ཕོ་འབྲུག་བཅུ་གསུམ་གཡས་ནས་བསྐོར། མོ་འབྲུག་བཅུ་གསུམ་གཡོན་ནས་
བསྐོར། ཐོག་ཆེན་མེ་ཆེན་འབར་བ་དེ། སྡེ་བརྒྱད་ཕྱག་ནས་གཡར་པོ་ཞུས། -
ལྷག་བསྡད་འཕུར་གྲུའི་ཐོག་ཏུ་འཕངས། ཤུལ་མེད་བྱེད་དགོས་དགོངས་པའི་
སྐབས། སྒྱུ་མ་མཁན་གྱི་མི་བདུན་གྱིས། རྫས་རླངས་དུག་རླངས་ལྷ་ཡུལ་དུ་
སྨུག་སྤྲིན་བཞིན་དུ་འཐུལ་བའི་དུས། ལྷ་ཡི་སྲས་དང་སྲས་མོ་ལ་མནོལ་གྲིབ་
ཕོག་ཏེ་མགོ་ཡུ་འཁོར། སྟག་རོང་ཁྲོ་ཐུང་འཇིགས་ཤིང་སྐྲག མགོ་ལ་སྦར་རུ་
བཀབ་ནས་ཁ་སྤུ་ཟིང༌། ཅི་བྱ་མེད་ལ་འདུག་པའི་སྐབས། གཡུ་ལྷ་དུང་སྐྱོང་
དཔའ་མོ་གསུམ་པོ་དེས། བྱ་གསོབ་ཁོག་པའི་ནང་ནས་ཡར་ལ་བཞེངས། ད་
ནི་མདའ་མོ་འཕེན་པའི་དུས་ཡིན་དགོངས། མདའ་མོ་འཐེན་ནས་གཞུ་ལ་སྒྲོན།
པའི་དུས། དཔའ་བོ་འདན་མ་བྱང་ཁྲ་ཡིས། འདན་གཞུ་དཀར་མོ་མཐེབ་ཆེན་
སྟེང་། ལྷ་མདའ་དངོས་རྒྱུགས་ཤ་ཟན་སྒྲོན། ལྷ་འབོད་གླུ་སྐུལ་གྱི་གླུ་འདི་ཕུལ་
248



ལོ། ། ༡ p *** :/ 22:1:|:ཀྱpg ། tro /
ད བ ང་ | བོn
? གླུ་ཨ་ལ་ཐ་ལ་ཐ་ལ་རེད། ། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། གླུ་ཕ་རྒྱུད་ནམ་མཁའ་སྟོང་པའི་གླུ། །།
ངས་སྟོང་པའི་གླུ་ཞིག་མི་ལེན་རྒྱུ། ། མཐོ་ནམ་མཁའ་མཐའ་དབུས་མེད་པའི་
གླུ། ༈ ། གླུ་མ་རྒྱུད་ཆུ་བོ་གཞུང་འབྱམས་གླུ། ། ངས་འབྱམས་པའི་གླུ་ཞིག་མི་ལེན་
རྒྱུ། ། ཆབ་ཆུ་ལ་རྒྱུན་ཆད་མེད་པའི་གླུ། ། གླུ་རང་རྒྱུད་རྩ་རླུང་འཕྲུལ་འཁོར་གླུ།
ངས་འཕྲུལ་གྱི་གླུ་ཞིག་མི་ལེན་རྒྱུ། ། རྩ་རླུང་ལ་འགག་པ་མེད་པའི་གླུ། ། ས་
འདི་དང་ས་ངོ་མ་ཤེས་ན། ། མཐོ་ནམ་མཁའ་ལྷ་ཡི་ཞིང་ཁམས་ནས། ། བར་
དབུ་ནག་མི་ཡི་ས་ཆ་ནས།། གནས་སོ་སུམ་ལྷ་ཡི་ཞིང་ཁམས་ནས། ། བར་དབུ་
ནག་མི་ཡི་ས་ཆ་ནས། ། ཨ་ནམ་མཁའི་བྱ་ལམ་གོང་མ་ཟེར། ། ཕོ་ང་འདྲ་ང་ངོ་
མ་ཤེས་ན། ། གནའ་སྔ་མོ་སྔར་གྱི་དུས་ཚོད་ལ། ། སྟོད་རྒྱ་གར་ཆོས་ཀྱི་གདན་
ས་ནས། །བྱ་རྒོད་པོ་ ཕུང་རིའི་ དབུ་རྩེ་ནས། ། ཕོ་ང་ལ་གྲུབ་ཆེན་ས་ར་
ཟེར། ། ཟ་ཧོར་ར་རྒྱལ་པོའི་རྒྱལ་རྒྱུད་ཡིན། ། ང་དེ་རྗེས་ལྷ་སྡེ་གླིང་ལ་སྐྱེས། །
རྗེ་སེང་ཆེན་བླ་མའི་ཆོས་བློན་བྱས། ། བློན་ དམ་ཚིག་མི་འགྱུར་འདན་མ་
ཟེར།། གླིང་སེང་ཆེན་འགྲོ་དོན་སྐྱོང་ བ་ལ། །སྲོག་དམར་པོ་འབེན་ལ་
འཛུགས་མི་ཡིན། ། དུས་དེ་རིང་ལྷ་ཞིག་འབོད་ལ་འདི། ། གནས་ སུམ་ཅུ་
བརྩེགས་པའི་ཡང་སྟེང་ནས། ། མཁར་ལྷ་དཀར་དཀར་མོའི་ནང་རོལ་ནས།།
ལྷ་ཆེན་པོ་ཚངས་པ་དཀར་པོ་ཁྱེད།། དབུ་དུང་གི་ཐོད་གཙུག་ཤིགས་སེ་ཤིག
། སྐྲ་དབུ་སྐྲ་འཇའ་འོད་ལྷམས་སེ་ལྷམ། ། དཀར་ཤེལ་གྱི་ཁུ་བལ་སྐྱ་ལ་ལ། །
བཀྲ་མེ་ཏོག་ཆར་པ་སིལ་ལེ་ལེ། ། ཙན་དྲི་ཞིམ་སྤོས་དཀར་ལྷངས་སེ་ལྷང་།
དབུ་རྒྱན་ལ་དུང་རྨོག་དཀར་པོ་གསོལ། ། བྱ་ཁྱུང་གི་སྤུ་སྒྲོ་ལྡེམས་སྡེ་ལྡེམ། ། སྐུ་
ལུས་ལ་དུང་ཁྲབ་དཀར་པོ་གསོལ། ། དུང་དཀར་པོའི་མདའ་ཕུབ་ སྤུངས་སྡེ་
སྤུངས། ། མདའ་ལྟོང་ཁ་གཡས་ལ་གཟིག་ཤུབས་གཡོན། ། བཞོན་ཆིབས་ཆེན་
ལྷ་རྟ་གྲོ་དཀར་བཅིབས། ། དགུང་སྐར་ཚོགས་སྡེ་དཔུང་ཤར་ར་ར། ། དམག་
249



དཔོན་པོ་རུ་མཚོན་འཁྱིལ་ལེ་ལེ། ། ཕྱག་གཡས་ལ་ཤེལ་གྱི་རལ་གྲི་འཛིན། །
ཕྱག་གཡོན་ལ་མདུང་དམར་བ་དན་བསྣམས། ། གོང་ལྷ་དམག་དུང་ཕྱུར་བཅོ་
བརྒྱད་བསྐོར། ། རླུང་བུ་ཡུག་བཞིན་དུ་མཁའ་ནས་འཚུབ། ། ཕོ་འདན་མའི་
མདའ་ཁ་འཚོས་ནས་ནི། ། ལྟས་ངན་པའི་འཕུར་གྲུ་གཏོར་རོགས་མཛོད། །
བར་ཏི་ སེ་ གངས་རིའི་ཕོ་ བྲང་ནས། ། ཁྲི་ རིན་ཆེན་གསེར་ཁྲིའི་ ཡང་ སྟེང་
ནས། ། ལྷ་གཉན་ཆེན་སྐུ་ལྷ་གེར་འཛོ་ཁྱེད།། དབུ་རྒྱན་ལ་གཉན་རྨོག་དམར་
པོ་གསོལ། ། གཉན་བཙན་དར་དམར་པོ་ལྷུབས་སེ་ལྷུབ། ། བྱ་ཁྱུང་གི་སྤུ་སྒྲོ་
ལྡེམས་སེ་ལྡེམ། ། སྐུ་ལུས་ལ་བཙན་ཁྲབ་དམར་པོ་གསོལ། ། སྟག་ར་ཁ་གཡས་
ལ་གཟིགས་ཤུབས་གཡོན། ། སྐུ་འཁོར་གསུམ་དགྲ་དེར་འཚུབས་སེ་འཚུབ། །
ཕྱག་གཡས་ལ་གནམ་ལྕགས་རལ་གྲི་འཛིན། །ཕྱག་གཡོན་ལ་མདུང་དམར་བ་
དན་བསྣམས། ། བཙན་སྒོ་སྲུང་དམར་པོ་འཁྱུགས་སེ་འཁྱུག ། བཞོན་ཆིབས་
ཆེན་གཉན་རྟ་དམར་པོ་བཅིབས། ། བཙན་གཉན་དམག་དགུ་ཁྲི་དགུ་འབུམ་
བསྐོར། ། རླུང་དམར་པོ་བཞིན་དུ་བར་ནས་འཚུབ། ། ཕོ་འདན་མའི་མདའ་
ཁ་འཚོས་ནས་ནི། ། ལྟས་ངན་པའི་འཕུར་གྲུ་གཏོར་རོགས་མཛོད། ། དམའ་
རྒྱ་མཚོ་ཆབ་ཀྱི་དཀྱིལ་འཁོར་ནས། ། ཁྲི་རིན་ཆེན་གཡུ་ཁྲིའི་ཡང་སྟེང་ནས། ། .
ཀླུ་རྒྱལ་ ཆེན་ གཙུག་ ན་རིན་ཆེན་ ཁྱེད། ། དབུ་ རྒྱན་ ལ་ གཡུ་ རྨོག་ སྔོན་པོ།
གསོལ། ། འཕྲུ་གཡུ་དར་སྔོན་མོ་ལྷུབས་སེ་ལྷུབ། ། བྱ་ཁྱུང་ཆེན་སྤུ་སྒྲོ་ལྡེམས་སེ་
- ལྡེམ། ། སྐུ་ལུས་ལ་གཡུ་ཁྲབ་སྔོན་པོ་ གསོལ། ། སྟག་མདའ་ལྟོང་གཡས་ལ་
གཟིག་ཤུབས་གཡོན། ། ལུས་འཁོར་གསུམ་དགུ་དར་འཚུབས་སེ་འཚུབ། །
ཕྱག་གཡས་ལ་དོན་ཡོད་ཞགས་པ་བསྣམས། ། ཕྱག་ གཡོན་ལ་དགོས་འདོད་
ནོར་བུ་འཛིན། ། སྦྲུལ་ནག་པོའི་ཞགས་པ་སྐེད་ལ་བཏགས། ། རྟ་ཆུ་རྟ་སྔོན་
མོའི་གོང་དུ་བཅིབས། ། དམག་ཀླུ་དམག་རྒྱ་མཚོ་ལུད་འདྲིས་བསྐོར། ། རླབས་
རྦ་ལོང་བཞིན་དུ་མཚོ་ནས་འཕྱུར། ། ཕོ་འདན་མའི་མདའ་ཁ་འཚོས་ནས་
ནི། ། ལྟས་ངན་པའི་འཕུར་གྲུ་གཏོར་རོགས་མཛོད། །གླུ་མང་པོ་ལེན་པའི་
250



་་
ཁོམ་པ་མེད། ། བད་ཀྱང་ང་
༡ 11 བར་ལ་
6 ཅེས་གླུ་མཇུག་རྫོགས་པ་དང་མཉམ་དུ་འདན་མས་གཞུ་སྟེང་དུ་སྒྲོན་པའི་
མདའ་མོ་དེ་འུར་སྒྲ་དང་བཅས་སྤྲིངས་པ་དང༌། ལྷ་ཀླུ་སྲུང་མའི་ཚོགས་རྣམས་
ཀྱིས་དེ་མར་མདའ་ཁ་འཚོས་པས། འཕུར་གྲུ་བར་མའི་གཞོགས་གཡས་ཕྱོགས་
སུ། འཁོར་ལོ་བཅུ་གསུམ་བསྒར་ཡོད་པའི་སྟེང་དུ་ཕོག་ནས། འཕུར་གྲུ་དེ་
ནམ་ མཁའ་ནས་ མར་ ས་ ལ་ ལྷུང༌། དཔའ་ མོས་ མདའ་ ཞིག་ སྤྲིངས་པ་ དང༌།
འཕུར་གྲུ་གོང་མ་དེ་ལ་ཕོག་ནས། འཕུར་གྲུ་དང་སྒྱུ་མ་མཁན་གྱི་མི་བདུན་ཤུལ་
མེད་དུ་སོང་། དེ་ནས་དུང་སྐྱོང་གིས་མདའ་ཞིག་སྤྲིངས་པ་དེ་འཕུར་གྲུ་འོག་
མའི་ཁ་ལོ་བར་ཐེབས་ནས་རྒྱ་མཚོའི་ནང་དུ་ལྷུང༌། གཞན་འཕུར་གྲུ་གཉིས་
པོས་གླིང་པའི་སྒར་སར་འབར་རྫས་ གཡུགས་གཤོམ་བྱེད་པའི་སྐབས། གཡུ་
ལྷས་ཞགས་པ་གཡུགས་ཏེ་བཟུང་ན་མི་དགའམ་བྱས་པས། ཨ་ཁུས་དེ་འདྲ་བྱས་
ན་ང་ཚོས་འཕུར་གྲུ་བཟུང་རྒྱུ་ཕར་ལ་ཞོག འཕུར་གྲུས་ང་ཚོ་འདྲུད་ཡོང་ཟེར་
བའི་སྐབས་ནམ་མཁའ་སྤྲིན་གྱི་གཞལ་ཡས་ནས། ཨ་ནེ་གནམ་ནེ་དཀར་མོས་
ཐོག་གཉིས་ ཕབ་ནས། འཕུར་གྲུ་ གཉིས་ པོ་ དེ་ ཆག་ ཉིལ་དུ་བཏང་ བ་ དང༌།
འཕུར་གྲུའི་ནང་དུ་ཡོད་པའི་མཚོན་ཆ་དང༌། དུག་རྫས་མང་པོ་གླིང་དམག་
དང་རྒྱ་དམག བདུད་དམག་རྣམས་ཀྱི་དམག་སར་རིམ་བཞིན་ལྷུང༌། དམག་
བུ་རྟ་མང་པོ་ཆག་ཉིལ་དུ་སོང་། དུག་རྫས་ཀྱིས་རྩྭ་དང་རྩི་ཤིང་གཞོབས། དྲི་
ངན་གྱིས་ལུང་པ་ཁེངས། དུ་ངན་གྱིས་གནམ་ས་འཁྲིགས། རང་དམག་དང་
དགྲ་དམག་དབྱེ་བ་མ་ཆོད་པའི་སྐབས་དེར། བདུད་བློན་ཐོད་ནག་རལ་ཆེན་
ཟེར་ལེ་ བས། འབར་རྫས་ བཀལ་ བའི་ གླང་ཆེན་ སྨྱོན་ པ་ རྣམས་ མདུན་ ལ་
བརྫངས། རང་ཉིད་དམག་ཁྲི་དམག་དུ་མས་བསྐོར་ཏེ་རྗེས་ནས་འབྲངས་ཟིང་
ཡོམ་ཡོམ་ངང་ཤོར་ནས་བྱུང་བའི་སྐབས། གསེར་སའི་ཉི་འབུམ་དར་ཡག་གིས་
འདོ་བ་གསེར་བྱ་སེར་པོའི་གོང་དུ་བུད། དགྲ་བོའི་དམག་ཁྲོད་དུ་མཆོངས་ཏེ་
དཔུང་ལག་བརྗེས། བདུད་བློན་ཐོད་ནག་རལ་ཆེན་གྱི་ཐོང་རྩ་ནས་བཟུང་ཏེ་ས་
251



ལ་འཕངས་མོད། ཁོས་ངོ་གདོང་དམར་པོ་གློ་བ་ལྟར་བསྟན་ནས་འཛིང་གཤོམ་
བྱེད་པའི་སྐབས། འབྲུ་དགའ་བདེས་ཁོའི་བྲང་དཀྱིལ་དུ་རྡོ་ཕོང་བ་ལུག་རོ་ཙམ་
ཞིག་འཕངས་ཏེ་ལྔ་ལམ་དུ་དྲངས་པ་དང༌། འབར་རྫས་བཀལ་བའི་གླང་ཆེན་
བདུན་པོ་དེ་ཆུ་སྨྱོན་བཞིན་དུ་གླིང་དམག་གི་ཁྲོད་དུ་བྱུང༌། དེར་སློབ་དཔོན་
རིན་པོ་ཆེས་ནམ་མཁའ་ནས་ཁྲུས་གསོལ་དང་རབ་གནས་མཛད་པས་གླང་ཆེན་
བདུན་པོ་དེ་བཟི་བ་ལས་དྭངས་ཏེ་སྒོ་འགྲམ་གྱི་བ་མོ་ལྟ་བུར་གྱུར་བ་དང༌། གླིང་
དཀར་དཔའ་རྟུལ་རྣམས་ཀྱིས་ཞགས་པས་བཟུང་། ཇ་ཤིང་སྡོང་པོའི་རྩ་བར་
བཏགས་ནས་བཀལ་བའི་འབར་རྫས་ ཕབ། གཡོགས་པའི་ཁེབས་ པ་བཤུས།
རྒྱལ་ཁའི་བ་དན་ནམ་མཁའི་དབྱིངས་སུ་བསྒྲེངས། ཐོད་ནག་རལ་ཆེན་གྱི་མགོ་
འཕྲུ་དཔའ་རྟགས་སུ་འཁྱེར། དམག་གླུ་ལེན་བཞིན་སྐྱེས་བུ་ཆེན་པོའི་དྲུང་དུ་
ཕྱག་ཕེབས་པར་གདའོ།།
འགྱུར །
11:|: :: 1:| ཀྱི ང ་ ༢༧ R|
1:|ང་། | ཚ་༢༢་ :༡ ཀྱི་ ༡ ་ :་བ་ ༩ །
ཀ །ཐུགས་ཀྱི་
༡ ༡:༡༡ ཀྱིས ཀྱི ༡༡: 2༼ཀ༡ : སྐུ་སྐྱོ།
|:ཀས་ཀས་མ་ག 1:|:ཀ་ལ།
གང་ལས་ཀྱང་ཤ་གི་ག
ge
ན་
1: བའི་ 141:|:
་ན་ ་ས ་མ་བ
བ ད ས་པ། ༢ བྱ་ 1:|: : 1:|:ཀ་རྒྱ།
ཀྱི
1
། ::་
༡ ཀྱི་ དབང་
252
་་་་་་
༡:༡༡
ཀ ཁ་



ཕྱིའི༌ ། /02:ཀྱི ང་ ། མ ་ ཡི་མངོན་
༧ པ་ ན། ས ་ཀྱི་སྐད་
བ་ ༡༢ ནང་ན་ག་ ལེའུ་བཅོ་ལྔ་པ། ས་ ཆུ་ཀ་དུ་
ཏི
ཤེས་བཟང་བློན་པོའི་སྐུ་དྲིན་ལས། ། 11:| བ་ལ་ས་
ཨ་གནམ་རྒྱལ་པོས་གེ་སར་མཇལ། ། 11:་བོ་ བ པ
སྡིག་གཅོད་ཤན་པས་དམར་ཚ་བཏུལ། ། །
དེ །
ཧོར་བདུད་དམག་གིས་བྱང་སྒར་བླངས། །
དེ་ནས་གླིང་དཀར་རྒྱལ་བློན་རྣམས་ལྷ་གུར་མཐོང་བ་ཀུན་སྨོན་གྱི་ནང་དུ་
འཛོམས་ནས་བཀའ་གྲོས་ཅི་རིགས་གནང་བཞིན་ཡོད་པའི་སྐབས་དེར། རྒྱུ་དུ་
རུ་ཁའི་དམག་དཔོན་ གསུམ་ དཔུང་ སྡེབ་ བྱས་ ནས་ ནུབ་ སྒར་ ཧོར་བདུད་ཀྱི་
དམག་ཁྲོད་དུ་མཆོངས་ཏེ་བུ་ རྟ་བརྒྱ་སྐོར་ཙམ་ཐང་ལ་བརྡབ། སྒར་གཡས་
བཤགས་གཡོན་བཤགས་གཏོང་བཞིན་གདའ་བའི་གནས་ཚུལ་ཞུ་སྦྱོར་བྱུང་བ་
ལྷ་སྲས་ལྔས་མཁྱེན་རྗེས། ལ་མོ་རང་རང་གི་རྟ་ཐོག་ཏུ་བུད་དེ་དམག་སར་བྱོན་
པ་དང་དམག་དཔོན་དར་མ་དུ་རུ་ཟེར་ལེ་བས། རོང་སྲས་ལྷ་རྒོད་འབུམ་ལུའི་
གདོང་མྱུར་དུ་བཀག རལ་གྲི་ཤུབས་ཀྱི་ནང་དུ་བཙུད། མདའ་མོ་ལག་ ཏུ་
ཐོགས་ནས་གླུ་འདི་བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
དགུང་ནམ་ མཁའ་ སྔོན་ པོའི་ གཞལ་ཡས་ནས། ། ལྷ་ མཐུ་ ཆེན་ དགའ་ རབ་
དབང་ཕྱུག་ཁྱེད། ། དུས་དེ་རིང་དར་མའི་གྲོགས་ལ་བྱོན། ། ལས་ཅི་བསམ་
གྲུབ་ལེའི་དངོས་གྲུབ་སྩོལ། །རྒྱ་དུ་རི་ནག་པོའི་གཡོན་ཟུར་ནས། ། མཐའ་
253



བྲག་རི་དམར་པོའི་གཡས་ཟུར་ནས། ། ལྷ་ བཙན་ བདུད་དར་ མ་ དམར་པོ་
ཁྱེད། ། བཙན་ ཤ་ཟན་ཁྲག་འཐུང་འཁོར་གྱིས་བསྐོར། ། དུས་དེ་རིང་གླིང་
ཁྲག་མཆོད་ལ་ཕེབས། ། ལྷ་དེ་འདྲ་ཡན་ལ་ཡར་འབོད་མེད། ། ས་འདི་དང་ས་
ངོ་མ་ཤེས་ན། ། ཤར་འུ་ཟིས་ཇ་ཐང་བར་མ་ཟེར། ། ཡིན་ཐག་ཆོད་མི་ཤ་བགོ་
ས་རེད། ། ཕོ་ང་འདྲ་ང་ངོ་མ་ཤེས་ན། ། མི་ང་ལ་དར་མ་དུ་རུ་ཟེར། ། དམག་
འབུམ་ཚོ་གསུམ་གྱི་བདག་པོ་ཡིན། ། དཔེ་བཞག་ན་འདྲ་མ་འདི་འདྲ་རེད། །
མཐའ་རྒྱ་མཚོ་ཆེན་པོའི་ཆུ་རྒྱུད་དེ། ། ཕུ་གངས་དཀར་རྩེ་ནས་བྱུང་ལེ་རེད། །
ཕུ་གངས་དཀར་ཏི་སི་མ་ཆགས་ན། ། མདའ་རྒྱ་མཚོ་སྔོན་མོ་ག་ནས་འོང་། །
ངེད་དུ་རུ་ཁ་པའི་མི་རྒྱུད་དེ། ། མཐའ་སྲིན་པོའི་ཡུལ་ནས་བྱུང་ལེ་རེད། ། ཕ་
སྲིན་པོ་མགོ་དགུའི་རྒྱུད་པ་དེ། ། རྒྱུ་དུ་རུ་ཁ་ལ་མ་ཆས་ན། ། བདུད་དུ་སྲིན་གྱི་
སྡེབ་ག་ནས་འོང༌། ། མཐའ་སྲིན་པོའི་ཡུལ་དང་དུ་རུ་གཉིས། །ཤ་རུས་པ་
གཅིག་གི་གཉེན་ཚན་ཡིན། ། གྲོགས་བྱུང་ན་ཕོར་ཏུ་མཉམ་འཛུགས་དང་། །
དགྲ་བྱུང་ན་མདུང་མོ་མཉམ་འཛུགས་ཡིན། ། ཁབ་གཅིག་གི་མི་དང་ཁྱད་པར་
མེད། ། ས་ཁ་ནིང་གླིང་དཀར་དམག་ཁྲོད་ནས། །བྱང་དམེ་མོ་ཨ་སྟག་ཟེར་ལེ་
མོས། ། ངེད་མཐའ་འཁོབས་སྲིན་མོའི་རྒྱལ་མོ་དེ། ། མཐུ་རྩལ་འཛོམས་སྲི་བ་
མིག་དགུ་མ། ། མདའ་འཕངས་ཐེངས་གཅིག་ལ་བཀྲོངས་སོང་ཟེར། ། ད་འདི་
ཡོད་ཡིན་ན་ཐོན་ནས་ཤོག ། བྱང་འདྲེ་མོ་ཁྱོད་དང་ང་རང་གཉིས། ། མདའ་
སྐྱེན་པོ་འཕངས་མི་སུ་རེད་ལྟ། ། མ་འོ་འཐུང་པང་གིས་མདའ་འཁུར་བུ། ། ང་
དུ་རུའི་གདོང་ལེན་ག་ནས་འོང་། ། ད་དེ་ལས་ང་ལ་ཨ་ཕོ་ཟེ། ། སྐྱབས་ལྷ་ལ་
བཅོལ་འདྲ་བཅོལ་བ་ན། ། ངས་མ་བསད་བུ་ཆུང་ཐར་གཏོང་བྱེད། ། ཁྱོད་གོ་
ཡོད་ཡིན་ན་སེམས་ལ་ཞོག ། ད་དེ་མིན་ང་ལ་ཉན་རྒྱུ་ལ། ། གཡོ་ཝ་ལས་ཆེ་
བའི་ཁྲོ་ཐུང་ཁོས། །བྱ་རིན་ཆེན་འབར་བའི་ཁོག་པའི་ནང༌། ། མདའ་སྐྱེན་པོ་
ཐོགས་པའི་མི་དགུ་བཙུད། ། མཐོ་ཨ་སྔོན་བྱ་ལམ་གོང་མར་ལྡིང་། ། ལོ་དགུ་
བསྒྲུབས་གཏོར་ནག་ཟུར་གསུམ་གཅིག་ ། ཐོག་མི་གཅིག་ཐོག་སྣ་བཅུ་གསུམ་
254



གཉིས། ། མདའ་མདའ་མོའི་ཆར་པ་དེ་དང་གསུམ། ། ངེད་འཕུར་གྲུ་བདུན་
པོའི་སྟེང་དུ་འཕངས། ། འཕྲུལ་སྒྱུ་མ་མཁན་གྱི་མི་བདུན་གཙོས། ། དམག་རྒྱུ་
རྫས་ཡོད་དོ་གཏན་མེད་བཅོས། ། ད་དེ་ནས་ས་གཞིའི་སྟེང་དུ་བབས། ། བློན་
ངར་མ་ཐོད་ནག་རལ་ཆེན་དེ། ། རྫོང་རབ་མ་དགུ་ཡི་བདག་པོ་ཡིན། ། དཔོན་
དེ་ཡང་མ་དབང་གླིང་པས་བཀྲོངས། ། སྟོབས་གླང་ཆེན་བདུན་དེ་ཞགས་པས་
བཟུང༌། ། ངེད་བདུད་སྲིན་སྡེབ་མའི་དཔུང་ཚོགས་ལ། ། ངོ་ཁྲེལ་མེད་བཙན་
བརྡུང་བྱས་ནས་བྱུང༌། ། ང་དུ་རུ་བཟོད་པ་བྲལ་བའི་དུས། ། ཕ་བསད་པའི་
དགྲ་ཤ་དེ་དང་གཅིག ། མ་འཕྲོགས་པའི་ར་མདའ་དེ་དང་གཉིས། ། རྒྱུ་ནོམ་
བཅད་རྩེད་ར་དེ་དང་གསུམ། ། དགྲ་ཤ་པའི་སྒར་སར་བཅར་ལེ་ཡིན། ། ཁྱེད་
གླིང་དཀར་དཔའ་རྒོད་མི་དགུ་དེ། ། དུས་དེ་རིང་གདའ་ན་ཐོན་ནས་ཤོག །
མ་ཨ་མའི་པང་གི་གཅེས་ཕྲུག་ཁྱོད། ། ང་དཔའ་བོའི་གདོང་ལམ་བྱུང་ལེ་དེ། །
སྲོག་དམར་པོ་འབེན་ལ་འཇོག་ལེ་ལས། ། དཔའ་རྟགས་མ་མི་ཡོང་དགའ་རབ་
དཔང་། ། གླུ་གོ་ན་རྣ་བའི་ཡིད་ལ་ཞོག ། གླུ་མ་གོ་ཟེར་ན་ཡང་ལེན་མེད། །
ཅེས་གླུ་མཇུག་རྫོགས་པ་དང་མཉམ་དུ་ལྷ་སྲས་ལ་བལྟ་ཡག་གཅིག་བྱས་
པས། འཇིགས་སྣང་དང་ཉམས་སྣང་ཅི་ཡང་མེད་པ་མཐོང་། ད་ནི་ཨ་རྙོག་
ཡིན་ཀྱང་གསོད་དགོས་བསམ་ནས་ལག་གི་མདའ་མོ་དེ་ལན་གཅིག་བཏང་ཡང་།
ལྷ་སྲས་འབུམ་ལུའི་བྲང་ཁེབས་བེར་དམར་དེ་ གཏོར་ སོང་བ་ལས་ནང་དུ་མ་
གནོད། དེར་ལྷ་རྒོད་འབུམ་ལུ་ངར་རྒོད་གཏིང་ནས་འཁྲུག་ཏེ་འདོ་བ་མེ་རི་
དམར་པོའི་གོང་ནས་ཡོབ་ལངས་མཛད། ཆར་པ་མེད་ལེའི་སྟོང་སྒྲ་དེ། ཁྱོད་
དུ་རུའི་ཁ་ནས་གྲགས་ན་ཡང་། ལག་ལེན་གསེར་གྱི་ཐིགས་པ་དེ། ང་མ་གཅེས་
བུ་ཆུང་ལག་ཏུ་ཡོད་གསུངས་ནས་གླུ་འདི་བླངས་པར་གདའོ། །
|:གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མགོ་སྤྱི་གཙུག་པདྨའི་གདན་སྟེང་ནས། ། ལྷ་ ཆོས་སྐུ་ཀུན་བཟང་ཡབ་ཡུམ་
255



མཁྱེན། ། ནང་སྙིང་ཁམས་ཆོས་ཀྱི་ཕོ་བྲང་ནས། ། ལྷ་ཆོས་སྐུ་ཀུན་ཏུ་བཟང་པོ་
མཁྱེན། ། ཕྱི་རང་ལུས་རྒྱལ་བའི་དཀྱིལ་འཁོར་ནས། ། ལྷ་ཞི་ཁྲོ་དམ་པ་རིགས་
བརྒྱུད་མཁྱེན། ། ཐུགས་མཁྱེན་གཟིགས་འབུམ་ལུའི་གྲོགས་ལ་བྱོན། ། དགྲ་དུ་
རུ་དེར་མ་འདུལ་རོགས་མཛོད། ། ལྷ་དེ་འདྲ་ཡན་ལ་ཡར་འབོད་མེད། ། ས་
འདི་དང་ས་ངོ་མ་ཤེས་ན། ། ཤར་འུ་ཟིས་ཇ་ཐང་བར་མ་ཟེར། ། ཐང་གྲུ་བཞི་
རྒྱ་གླིང་དམག་གིས་བསྐོར། ། ཁྱོད་དར་མ་ཐར་ས་ཨེ་གདའ་ལྟོས། ། ཕོ་ང་འདྲ་
ང་ངོ་མ་ཤེས་ན། ། ཤར་དག་པ་གླིང་གི་རྒྱལ་ས་ནས། ། གླིང་འབུམ་པའི་གདུང་
རྒྱུད་གོང་མ་ལ། ། རོང་ལྷ་སྲས་ལྷ་རྒོད་འབུམ་ལུ་ཟེར། ། དམག་འབུམ་དམག་
དགུ་ཡི་བདག་པོ་ཡིན། ། ཁྱོད་དར་མ་དུ་རུ་དཔའ་གཏམ་ཅན། ། འདུག་རང་
ཚུགས་རང་གིས་མ་ཟིན་ན། ། བྲེལ་འཚུབ་འཚུབ་རང་སྲོག་སྐྱེལ་ལེའི་རྒྱུ། །
དཔེ་བཞག་ན་འདྲ་མ་ཨེ་འདྲ་གདའ། ། དགུང་སྐར་ཚོགས་བཀྲ་ཚོད་མ་ཟིན་
ན། ། ལྷ་སྡེ་བརྒྱད་གཏོར་མས་གཏོར་རབས་ཟེར། ། མཐོ་རི་བོས་མཐོ་ཚོད་མ་
ཟིན་ན། ། མཁའ་གནམ་ལྕགས་ཐོག་གིས་བཤིག་རབས་ཟེར། ། སྤང་མེ་ཏོག་
བཀྲ་ཚོད་མ་ཟིན་ན། ། དགུན་གྲང་ངར་སད་ཀྱིས་འཇོམས་རབས་ཟེར། །
དཔེ་ཟེར་སྲོལ་བདེན་སྲོལ་གཉིས་ཀ་གདའ། ། ཤར་འུ་ཟི་ཇ་ཡི་རྒྱལ་ས་དེ། ། ཨ་
ནམ་མཁའ་རྒྱལ་པོས་བཟུང༌ ས་ལ། ། ཁྱོད་བདུད་སྲིན་དུ་རུས་དབང་གྱུར་
བྱས། ། ཤར་ཉེས་མེད་རྒྱལ་བློན་བཙོན་ལ་བཅུགས། ། འབངས་མི་སེར་མུན་
པའི་གླིང་དུ་བཙུད། ། བསགས་གསོག་པའི་རྒྱུ་ནོར་ནོམ་ལ་བཅད། ། དེས་མི་
ཚད་བུ་རྟ་མཚོན་ལ་སྦྱོར། ། དཔེ་གནམ་ས་གཉིས་ལ་མི་སྲིད་ལེའི། །འགྲོ་ཐུབ་
ཚོད་ཤར་ལ་བྱེད་པའི་དུས། ། མ་མཁའ་འགྲོའི་སྤྲུལ་པ་གཡུ་སྒྲོལ་མས། ། ངེད་
གླིང་དཀར་རྗེ་ལ་སྐྱབས་གནས་བཅོལ། ། དམར་ཤ་དང་ཁྲག་གི་ལན་པོ་དེ། །
གླིང་སེང་ ཆེན་ རྒྱལ་ པོས་ ལེན་རོགས་ཞུས། ། རྗེ་གེ་ སར། དམག་ གི་ རྒྱལ་ པོ་
ཁོང་། ། བདུད་སྲིན་པོའི་ཁ་གནོན་ཡིན་པའི་དུས། །ཤར་སྲས་མོའི་ཐུགས་
འདུན་དང་དུ་བླངས། ། གླིང་ལྷ་སྡེ་དཀར་པོའི་དཔུང་ཆེན་འདི། ། ཇ་འུ་ཟི་
256



ཡུལ་དུ་སྤུངས་ལེ་རེད། ། དམག་སྤུངས་ནས་ནག་ཚོགས་འདུལ་དགོས་དེ། །
འཇིག་སྲིད་པའི་འཁོར་དང་མཐུན་ལེ་རེད། ། དུས་དེ་རིང་ཉི་མའི་གདོང་གང་
ལ། ། ཁྱོད་དར་མ་དུ་རུས་ཁ་ཕོ་བཤདེ། ། མདའ་སྐྱེན་པོ་བྱང་གི་དཔའ་མོ་
གཙོས། ། གླིང་དཔའ་ཆེན་མི་དགུ་དོན་ཤོག་ཟེར། ། ཁྱོད་མ་གཅེས་པང་གི་འོ་
འཐུང་བུ། ། ང་ལག་དམར་དར་མའི་ཁ་རྩ་ལ། ། ངར་ཐོན་དང་མ་ཐོན་མེད་དོ།
ཟེར། ། ད་ དེ་ ལས་ ཨ་ ཕོ་ འབོད་ ཤོག་ཟེར། ། དེ་ཟེར་ བའི་ ཁ་ ལ་ ཐལ་ བ་
བཏབ། ། ངས་ཨ་ཕོ་མི་ཟེར་ཐག་ཆོད་ཡིན། ། སྲོག་ལན་དགུ་ཆད་ཀྱང་རང་
དགྲ་ལ། ། མགོ་མི་འདོགས་འབུམ་ལུའི་ངང་ཚུལ་ཡིན། ། ཁྱོད་སྡར་མ་དར་
མའི་གདོང་ལེན་ལ། ། ངེད་དཔའ་ཆེན་མི་དགུ་ཐོན་དགོས་མེད། ། ཁྱོད་དར་
མ་དུ་གཡུའི་ཁ་གཏད་དེ། ། ང་བྱུ་རུ་དམར་པོས་བཅར་རྒྱུ་ཡིན། ། མདའ་
གཡས་ལ་མ་ཡོ་ལྷ་ཡིས་གཟིགས། ། མདའ་གཡོན་ལ་མ་ཡོ་ཆོས་སྐྱོང་འཚོས། །
ཁྱོད་ཟངས་ཁོག་ཀུན་དགའ་ར་བ་དེ། ། ངས་ལྷ་སྒོ་བཞིན་དུ་མ་ཕྱེ་ན། ། ཕོ་ལྷ་
རྒོད་མིན་པའི་རྟགས་ལ་ཞོག ། གླུ་གོ་ན་རྣ་བའི་བུ་རམ་ལ། ། གླུ་མ་གོ་ཟེར་ན་
སྐྱོར་རྒྱུ་མེད།། ཁ་ལ་བདག་ཏུ་མ་བཏང་
1] ཅེས་གླུ་མཇུག་རྫོགས་པ་དང༌། མདའ་ཁ་ནས་མེ་ལྕེ་འཚུབ་བཞིན་ལན་
གཅིག་སྤྲིངས་སོང་བ་དེ། ཁོའི་བྲང་ནུ་མ་གཉིས་ཀྱི་མཚམས་སུ་འུར་སྒྲ་དང་
བཅས་ཕོག་ནས། འབུ་དུང་ཕྲུག་གིས་ཆུ་སྲིན་ལ་སོ་བརྒྱབ་པ་ལྟར་མདེའུ་རྒྱབ་
ཕྱོགས་ནས་སྔོ་འཁྲུག་གེར་ཐོན། རྟ་ཐོག་ནས་མགོ་མཇུག་ལོག་ཏེ་ཐང་ལ་ལྷུང་
པ་དང༌། མཆན་ཁེབས་དམག་དཔོན་གཉིས་ཀྱི་སྙིང་ཁར་ཚེར་མ་ཟུག་པ་ལྟ་
བུའི་ན་ཟུག་བྱུང་ནས་རལ་གྲི་ཤུབས་ནས་འཐེན་ཏེ་སྲས་ལྷ་རྒོད་དང་རྒྱལ་སྲས་
མ་ནི་ཀ་རའི་ཐད་དུ་འོང༌། རལ་གྲི་གཡུགས་སྐོར་གསུམ་པའི་མཚམས་སུ་སྲས་
ལྷ་རྒོད་ཀྱི་རལ་གྲི་དེ། དུ་བློན་དུག་རྩ་ནག་པོའི་སོག་པ་གཡས་པའི་དཔུང་སྟེང་
དུ་ཕོག་ཏེ་རྟ་ཐོག་ནས་ལྷུང་པ་དང་། མཆན་ཁེབས་དཔོན་འཁོར་བྱིངས་རྣམས་
ཁ་ཕྱིར་བལྟས་མེད་པར་བྲོས་ནས་སོང་བའི་སྐབས་སྐྱ་ལོའི་སྣང་སྲས་གཡུ་ སྟག་
257



དང་འཇང་སྲས་དབུ་སྐྲ་ལེགས་པ། སྟག་སྲས་ནོར་བུ་གཡུལ་རྒྱལ་གསུམ་གྱིས།
བདའ་འདེད་བྱས་ཀྱང་རྗེས་རྙིང་མ་ཟིན། ལམ་ཞོར་དུ་ལས་དམག་བརྒྱ་སྐོར།
ཙམ་གཡས་བསྒྲལ་གཡོན་བསྒྲལ་མཛད་ནས་རང་སྒར་དུ་ཕྱག་ཕེབས་པ་དང་།
ལྷ་སྲས་ལྔས་དུ་རུའི་དམག་དཔོན་གཉིས་ཀྱི་མགོ་འཕྲུ་བླངས་པར། དཔའ་དར་
གཟེངས་བསྟོད་དཔག་ཏུ་མེད་པ་གནང་། དེ་ནས་གླིང་དཀར་རྒྱལ་བློན་རྣམས་
དེ་ནུབ་དགའ་བདེའི་དཔལ་ལ་རོལ་ནས་བཞུགས་པར་གདའོ། ། 21:|: །
ཉི་མ་དེ་ཡི་ཕྱི་ཉིན་འུ་ཟིའི་ནམ་མཁའི་རྒྱལ་པོ་དང་བློན་ཆེན་ཤེས་རབ་
བཟང་པོ་ཞལ་མཇལ་བའི་གོ་སྐབས་བཟང་པོ་ཞིག་བྱུང་བས་བློན་ཆེན་གྱིས་རྒྱལ་
པོའི་ཞལ་ལ་ཅེ་རེར་གཟིགས། རྒྱལ་པོའི་ཐུགས་ལ་བབ་མིན་མི་ཤེས་ཀྱང་བློ་
བཟང་པོ་ཞིག་འདོན་རྒྱུ་ཡོད་པས། རྒྱལ་པོས་གསན་པར་ཞུ་ཟེར་ནས་གླུ་ཐུང་།
ཐུང་འདི་ཕུལ་བར་གྲགས་སོ། །
དེ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། གླུ་ལེན་ན་བྱང་ཆུབ་རྒྱུད་ནས་ལེན། །
ངག་བཀུག་ན་སངས་རྒྱས་རྒྱུད་ནས་འགུགས། ། དུས་དེ་རིང་ལྷ་ཞིག་འབོད་ལེ་
འདི། ། ཤར་རྒྱ་ནག་རི་བོ་རྩེ་ལྔ་ནས། ། ལྷ་ཐུགས་རྗེ་འཕགས་པ་འཇམ་དཔལ་
དབྱངས། །ང་ཤེས་རབ་བཟང་པོའི་གྲོགས་ལ་བྱོན། ། གླུ་ལེན་པའི་འགོ་མོ་
བཟང་ལེ་དང༌། ། ངག་འགུགས་པའི་བསམ་དོན་གྲུབ་རོགས་མཛོད། ། ས་
འདི་དང་ས་ངོ་མ་ཤེས་ན། ། ཤར་འུ་ཟི་ཨ་གནམ་རྒྱལ་ས་རེད། ། གནའ་སྔ་མོ་
བདེ་སྐྱིད་འཛོམས་ས་རེད། ། དུས་ད་ཆ་སྡུག་པོ་མྱོང་ས་རེད། ། ཕོ་ང་འདྲ་ང་
ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། མི་ང་ལ་ཤེས་རབ་བཟང་པོ་
ཟེར། ། རྗེ་མི་རབས་གཉིས་ཀྱི་བློན་པོ་བྱས། ། གོང་དཔོན་ལ་བློ་སེམས་དཀར་
ལེ་དང༌། ། འོག་འབངས་ལ་ཤ་ཚ་བྱེད་མི་ཡིན། ། དོན་དག་པ་རྒྱལ་པོས་གསན་
རྒྱུ་ལ། ། གླིང་སེང་ཆེན་གེ་སར་མི་ཡི་དཔོན། །སྐུ་མི་འགྱུར་ཕྱག་ནའི་སྤྲུལ་པ་
ལ། ། ཐུགས་མི་འགྱུར་འཇམ་དཔལ་སྤྲུལ་པ་དང༌། ། གསུང་མི་འགྱུར་སྤྱོན་
258



གཟིགས་སྤྲུལ་པ་རེད། ། དུས་ད་ལོ་འུ་ཟིའི་རྒྱལ་ས་ལ། ། ཕེབས་དགོས་ལེའི་རྩ་
བ་ཞུས་པས་ན། ། མཐའ་ཀ་ར་གཙོས་པའི་བདུད་སྲིན་རྣམས། ། གཅིག་མ་
ལུས་ཤུལ་མེད་བཅོས་ནས་ནི། ། ཤར་འུ་ཡུལ་སྔར་བཞིན་ཞི་བདེར་བཀོད། །
ཇི་བདུད་རྩིའི་ གཏེར་ཆེན་འཛམ་ གླིང་ ཕྱེ། ། འགྲོ་རིགས་དྲུག་འདོད་དོན་
བསྒྲུབ་པའི་ཕྱིར། ། ལྷ་གོང་མའི་བཀའ་བཀོད་དེ་དང་གཅིག ། སྨན་གཡུ་སྒྲོལ་
སྲས་མོའི་འདུན་དང་གཉིས། ། གླིང་ལྷ་སྡེ་དཀར་མོའི་རྒྱལ་བློན་རྣམས། །
ངེད་འུ་ཟི་ཡུལ་དུ་བྱོན་ལེ་རེད། ། ལས་སྡུག་མོ་མ་རེད་ཡིག་མོ་རེད། ། དཔེ་
བཞག་ན་འདྲ་མ་ཨེ་འདྲ་གདའ། ། བྱ་ཁུ་བྱུག་སྔོན་མོ་མོན་ནས་འོང་། ། སྐད་
སྙན་མོ་ལྷ་ཤིང་རྩེ་ནས་བརྒྱབ། ། ནམ་དབྱར་ཟླ་ཤར་ལེའི་དུས་བརྡ་བཏང༌། །
ལས་བཟང་ ངན་ ཅི་ ཡིན་ ལྷ་ ཤིང༌ ཤེས། ། ལྷོ་ སྤྲིན་ ནག་ སྨུག་ པོ་ ནུབ་ ནས་
འཚུབ། ། བར་གནམ་ནས་སྦྲང་ཆར་ཟིལ་མ་བབས། ། དམའ་དོག་མོའི་ས་ལ་
འབྲས་དྲུག་སྨིན། ། སྨིན་འཇུག་དང་མི་འཇུག་དོག་མོས་ཤེས། ། མདའ་གཙང་
ཆབ་སྔོན་མོའི་ཆུ་རྒྱུད་དེ། ། ཕུ་ཏི་སི་གངས་དཀར་རྩེ་ནས་བྱུང༌། ། ཕུ་གངས་
ནས་གངས་ཆུ་ མ་བབས་ན། ། མདའ་གཡུ་ མཚོ་ སྔོན་ མོ་ ག་ ནས་འཁྱིལ། །
འཁྱིལ་འཇུག་དང་མི་འཇུག་གཡུ་མཚོས་ཤེས། ། ལྷོ་རོང་བཙན་བཟུང་བའི་
དམར་ཡག་སྟག ། སྟག་མ་འབོད་བློ་གཏད་ནགས་ལ་བཅོལ། ། སྐྱིད་ཨེ་འཇུག་
ལྷོ་རོང་ནགས་ཚལ་ཤེས། ། སྡུག་ཨེ་འཇུག་ལྷོ་རོང་ནགས་ཚལ་ཤེས། ། ངེད་
རྒྱལ་བློན་བློ་སེམས་གླིང་ལ་དཀར། ། བསྒོམ་དད་པ་སེང་ཆེན་ཁོང་ལ་བྱས། །
བདུད་ཀ་རས་སྒྱུར་ལེའི་རང་ཡུལ་འདི། ། ཁྱེད་རྒྱལ་པོའི་ཕྱག་ལ་རང་འཁོར་
གྱི། ། ཇ་འུ་ཡུལ་འབངས་མིའི་བསམ་འདུན་དེ། ། གླིང་རྒྱལ་པོའི་སྙན་ལ་སྒྲོན་
ན་བསམ། ། ཁས་ ཨེ་ ལེན་མི་ལེན་ ཁོང་ གིས་ ཤེས། ། དེ་ ཨེ་ རེད་ རྒྱལ་ པོས་
དགོངས་པ་བཞེས། ། ངས་ཉི་མ་སང་གི་མགོ་མཇུག་ལ། ། ཁོ་བདུད་རྒྱལ་ཀ་
རའི་གམ་དུ་སོང་། ། བློ་ཐབས་དང་ཇུས་ཀྱིས་རྫུན་མགོ་བསྐོར། ། ལྷ་རབ་མ་
བྱུང་ན་ཟླ་གསུམ་རིང༌། ། དེ་མ་བྱུང་བདུན་གསུམ་རྩ་གཅིག་རིང༌། ། ཡང་མ་
259



བྱུང་ཉིན་ཞག་གསུམ་གྱི་རིང༌། ། ཁོ་ཀ་ར་བདུད་དང་ང་ཚོའི་དབར། ། ཕན་
འགྲོ་འོང་མེད་ལེའི་ཐབས་ཤིག་བྱེད། ། རྒྱ་ལམ་འགྲོ་ཆུ་བཞིན་རྒྱུག་པ་ན། །
གནངས་ནམ་ཕྱེད་བྱི་བའི་དུས་ཚོད་ལ། ། ཐབས་མཁས་པས་མཚན་བྲོས་གླིང་
ལ་འགྲོ། །བྲོས་བྱོལ་ལམ་བརྒྱུད་པའི་ས་ཆ་ནས། :། རྒྱ་གལ་སྲིད་བདུད་ཀྱི་སོ་པ་
དང༌། ། སྟབས་མི་ལེགས་ཐུག་ཀྱང་འཇིགས་རྒྱུ་མེད། ། གཏམ་སྐད་ཆས་མགོ་
བསྐོར་གཏོང་ལུགས་དེ། ། ང་ཤེས་རབ་བཟང་པོའི་སེམས་ལ་ཡོད། ། དུས་དེ་
རིང་གླིང་ ལ་ སྐྱབས་ བཅོལ་ སྐབས།། མཇལ་ རྒྱུ་ འབུལ་ མེད་ ཀྱང་ མི་ སྐྱོན་
སྙམ། ། འུ་ཐབས་ཟད་རྒྱུ་མེད་ཞུ་འབུལ་དེ། ། ཐུགས་མངོན་ཤེས་མངའ་བའི་
བདག་པོ་དེ། ། རྗེ་སེང་ཆེན་བླ་མས་མཁྱེན་ངེས་རེད། ། སྲོག་རང་མགོ་ཐོན་ན་
དྲིན་གྱིས་འཇལ། ། རྗེས་མ་བརྗེད་ཕུལ་ན་འགྲིག་ལེ་རེད། ། ནང་ཕ་མཁར་
གསེར་རྫོང་གོང་མ་ལ། ། ལོ་དུ་མ་བསགས་པའི་གསེར་དངུལ་རྣམས། ། ཞིབ་
དཔྱད་ན་རྒྱལ་པོས་མཁྱེན་རྒྱུ་ལ། ། སེར་གསེར་དངུལ་ས་རྫས་རྡོ་རྗེས་རེད།།
དམར་བྱུ་རུ་ཤིང་གི་འབྲས་བུ་རེད། ་ ། རྒྱུ་དེ་ཚོར་སེམས་ཆགས་མེད་པའི་ཐོག
ཐོ་མ་བཏང་བཞག་ནས་སོང་བ་དགའ། ། ཕྱི་ཁྱུང་དཀར་མཛོ་དང་སྨུག་ཆུང་
དྲེལ། ། རྟ་འདོ་བ་དང་ནི་བྲེ་སེར་གཡག ། སྤུ་དཀར་ནག་རི་ཀླུང་ཁེངས་ལེ་
དེ། ། ཞིབ་དཔྱད་ན་རྒྱལ་པོས་ མཁྱེན་རྒྱུ་ལ། ། དམག་ མུ་ གེ་གཉིས་ཀྱི་ དུས་
སྐབས་ལ། ། ཤ་ཟ་མི་ཀུན་གྱི་སྤྱི་ཟས་རེད། ། ནོར་དེ་ཚོར་སེམས་ཆགས་མེད་
པའི་ཐོག ། ཐོ་མ་བཏང་བཞག་ནས་སོང་བ་དགའ། ། ངེད་འགྲོ་ལུགས་འདུག་
ལུགས་མཁས་པས་ན། ། སྲོག་རང་མགོ་ཐོན་པས་མི་ཚད་ལེ། ། འཚོ་ལོངས་
སྤྱོད་ཟ་འཐུང་ངང་གིས་ཡོང༌། །ཟས་བསམ་ན་རྩམ་པའི་སྒྲོ་ལ་ལྟོས། ། འགྲོ་
བསམ་ན་སྔོན་མོའི་ཆུ་ལ་ལྟོས། ། འཕུར་བསམ་ན་ནམ་མཁའི་བྱ་ལ་ལྟོས། །
དཔེ་ཟེར་སྲོལ་བདེན་སྲོལ་གཉིས་ཀ་གདའ། ། དེ་ཡིན་ན་ང་རང་རྒྱལ་བློན་
རྣམས། །འགྲོ་བསམ་ན་སྔོན་མོ་ཆུ་ལ་བལྟས། ། བློ་བཅད་ནས་སྐྱབས་གནས་
བཅོལ་ལ་འགྲོ། ། གཏམ་མང་པོ་ཞུ་བའི་ཁོམ་པ་མེད། ། གླུ་གོ་ན་རྒྱལ་པོའི་
260



ཐུགས་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། ། བློ་གི་ཀྱ་དེ་བ་ག་མི་ར ལ 1:|:ལ
ཀ ཅེས་ཟེར་བའི་གླུ་དེ་ལྟར་ཕུལ་བ་དང༌། རྒྱལ་པོའི་དབུ་ལ་ཉི་མ་ཤར་བ་ལྟ་
བུ་དང༌། རྣ་བར་དབྱར་རྔ་ཐོས་པ་ལྟ་བུ། སེམས་ཀྱི་སྡུག་བསྔལ་ཐམས་ཅད་
བསངས་ཤིང༌། བློན་ཆེན་ གྱིས་ བཏོན་ པའི་ཇུས་དེ་ཤིན་ ཏུ་ བཟང༌ ལ། ཟ་
ལུགས་རྩམ་ཁུག་སྒྲོ་ལ་ལྟོས། འགྲོ་ལུགས་སྔོན་མོ་ཆུ་ལ་ལྟོས། འཕུར་ལུགས་
ནམ་མཁའི་བྱ་ལ་ལྟོས་ཟེར་བའི་གཏམ་ཡང་ཤིན་ཏུ་བདེན། བློན་ཆེན་ཁྱེད་ཀྱི་
དགོངས་དོན་བཞིན་ངེད་འཇིག་རྟེན་འདིའི་ཐོག་ ཏུ་འཚོ་གནས་ཐུབ་པ་ཞིག་
བྱེད་དགོས་ན། སྐྱབས་གླིང་ལ་ཞུ་རྒྱུ་དེ་ལས་ཐབས་གཞན་མི་འདུག་པས་དྲིན་
ཆེན་མཛངས་ བློན་ཁྱེད་ ཀྱིས་ བདུད་ཀྱི་རྒྱལ་བློན་རྣམས་ གཡོ་འོག་ ཏུ་བཙུད།
སེང་ཆེན་ལྷ་ཡི་བླ་མའི་ཞལ་མཇལ་གསུང་ཐོས་ཡོང་ལེ་རྩིས་ནས་ཡོད་པ་མཁྱེན་
གསུངས་སོ། ། དེའི 1:|:/༡༧མིག 5 ཀོད་དེ ། ། ། ། ། ཤིན་ཏོ
19 ཉི་མ་དེ་ཡི་ཕྱི་ནང་བློན་ཆེན་ཤེས་རབ་བཟང་པོས་ཞལ་རས་རྫ་རྐུབ་འདྲ་
ལེ་ཞིག་འཁྱེར་ནས་སེམས་སྡུག་ཆེན་པོས་བདུད་རྒྱལ་ཀ་ར་དབང་ཕྱུག་གི་གམ་དུ་
བྱོན་པ་ན། བདུད་རྒྱལ་ཀ་རས་ཡ་བློན་ཆེན་འདི་རུ་བྱོན་ནས་གཏམ་དང་བླའོ།
ཅི་འདྲ་ཡོད་ཟེར་ནས་དར་གདན་བཀྲ་ཤིས་འོད་འབར་གྱི་སྟེང་དུ་བཞག རང་
ཉིད་ཁྲི་སྟེང་དུ་བསྡད་ནས་ཞུ་དོན་ཅི་ཡོད་ཅེས་དྲིས་པ་དང༌། བློན་ཆེན་གྱིས་
མཐོ་ཀ་ར་རྒྱལ་པོ་མན་ཆོད་ནས་བར་བློན་པོའི་ཚོགས་རྣམས་ང་ལ་གསོན་ཟེར་
ནས་མགོ་བསྐོར་གཏོང་བའི་གླུ་འདི་བླངས་པར་གདའོ།། དེ་ བཀྱི
། གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ཤར་རྒྱ་ནག་རི་བོ་རྩེ་ལྔ་ནས། ། ལྷ་འཇམ་དཔལ་དབྱངས་ཀྱིས་ཐུགས་ རྗེས་
གཟིགས། ། གླུ་ལེན་པའི་འགོ་མོ་བཟང་ལེ་དང༌། ། ངག་འགུགས་པའི་བསམ་
དོན་གྲུབ་རོགས་མཛོད། །ས་འདི་དང་ས་ངོ་མ་ཤེས་ན། །ས་འདི་ལ་རྩྭ་ར་
སྟོང་ལྡན་ཟེར། ། ཕོ་ང་འདྲ་ང་ངོ་མ་ཤེས་ན། ། མི་ང་ལ་ཤེས་རབ་བཟང་པོ་
261



ཟེར། ། དུས་དེ་སྔ་ཇ་ཡུལ་བློན་པོ་ལ། ། དུས་ད་ཆ་ནག་ཆེན་བཙོན་པ་ཡིན། །
མཐོང་ཨ་ གནམ་ རྒྱལ་ པོ་ མན་ ཆོད་ནས། ། དམའ་ ར་རྫི་ ཁམ་ པ་ ཡན་ ཆོད་
བཅས། ། ཁྱེད་ཀ་ར་རྒྱལ་པོའི་ཆབ་འབངས་ཡིན། ། ངེད་རྒྱལ་བློན་མི་སྡེའི་
བདེ་སྡུག་དེ། ། སྐྱབས་ཞུ་སའི་དཔོན་པོ་ཁྱེད་ལས་མེད། ། དེ་ཡིན་ན་ཨ་གནམ་
རྒྱལ་པོ་ལ། ། སྐུ་སྙུང་གཞི་ཕོག་ནས་བདུན་གསུམ་སོང་། ། མི་གསོན་པོ་ཡིན་
དང་ཤི་པོ་ཡིན། ། སྨན་ལྷ་རྗེ་ཡིན་ཀྱང་མི་ཤེས་ཟེར། ། སྟོད་ན་ལེ་ཚ་བ་ཚད་པ་
ལ། ། སྨད་ན་ལེ་ཆུ་སེར་འབྲུམ་པ་ཟེར། ། སྐེད་ན་ལེ་མཁལ་ཚད་ཚ་གྲང་འཐོབ།
ཀླུ་ དུག་ པ་ ནག་པོའི་ གནོད་ པ་ ཟེར། ། ལྷ་ སྨན་ པས་ བཅོས་ ཀྱང་ མི་ ཕན་
པར། ། ཉིན་གཅིག་སོང་གཉིས་སོང་ཇི་སྡུག་ཁར། ། མཁར་ཕྱི་ནང་ཟང་ཟིང་
རྡོག་སྒྲ་དང༌། ། སྐད་སྦྱང་སྒྲ་ཙམ་ཡང་གོ་ས་མེད། ། དེ་གོ་ན་དེ་བས་ཇེ་སྡུག་
སོང༌། ། ལུས་འགུལ་མེད་སེམས་ཀྱི་ཚོར་བ་ཉམས། ། མིག་དབང་པོས་མི་ངོ་མི་
ཆོད་དུས། ། ང་ཤེས་བཟང་སེམས་ཀྱིས་མི་བཟོད་པར། ། ཁྱེད་རྒྱལ་བློན་གམ་
དུ་བཅར་ནས་ནི། ། ནད་གཟིགས་སྐོར་མ་ཕེབས་ཞུ་མི་ཡིན། །སྡུག་ཉེས་ན།
ནད་ཡམས་འགོས་རབས་ཡོང་། ། ད་དེ་ལས་ཀ་ར་རྒྱལ་བློན་རྣམས། །རབ་
བྱུང་ན་ཁྱེད་དང་གེ་སར་གཉིས། ། མཐུ་དཔའ་རྩལ་སུ་ཆེ་བརྡར་ཤ་བཅད། །
ཇ་འུ་ཟིའི་རྒྱལ་ས་སུ་ ཐོབ་གྱིས། ། ཡང་མིན་ན་ཁྱེད་ཀྱི་ལས་དམག་དེ། ། ས་
ཡར་འགྲོ་ཡིན་ན་ཡར་ལ་སོང༌། ། ས་མ་འགྲོ་ཡིན་ན་མར་ལ་སོང༌། ། ད་ཇ་ཡུལ་
འུ་ཟིའི་ཆབ་འབངས་ལ། ། དགའ་བདེ་གཅིག་མེད་ལེའི་སྡུག་པོ་གཉིས། །ད་
མ་བཏང་རང་མལ་འཇོག་རོགས་མཛོད། ། ངེད་རྒྱལ་པོ་སེང་འཆི་ གནངས་
འཆི་རེད། ། རྗེ་ཁྱེད་ལ་རྒོལ་བའི་ནུས་པ་མེད། ། ཁོང་འཆི་ཁར་བསུན་པོ་མ་
བཟོ་རོགས། ། གླུ་གོ་ན་རྒྱལ་བློན་ཡིད་ལ་ཞོག ། གླུ་མ་གོ་མ་ཐོས་ཡང་སྐྱོར་མེད།
ཉ2， ་ 2 / འོ་ད་ཀ ་ ་ ༡: 1:|:
ཅེས་ཟེར་བའི་གླུ་དེ་ལྟར་ཕུལ་བ་དང༌། བདུད་བུ་ཀ་ར་དབང་ཕྱུག་གི་
སེམས་ལ་བློན་རྒན་འདི་བློ་རིག་བཀྲ་ཞིང་དྲན་རྒྱུ་མང་བས་ཨ་གནམ་རྒྱལ་པོ་ལ་
262



སྙུང་གཞི་ཕོག་གདའ་ཟེར་བའི་གཏམ་དེ་བདེན་མིན་མི་ཤེས་ཀྱང༌། ད་ཆ་མ་
ངན་ཇོ་རུ་དང་འཁྲུག་པ་རྒྱག་བཞིན་ཡོད་པས་ཞིབ་དཔྱད་བྱེད་པའི་ཁོམ་པ་མེད།
དེ་ལས་ཁོ་རང་གི་གཏམ་དེ་ལ་གཏམ་ལན་ཞིག་སྤྲད་ནས་བཞག་པ་དགའ་བསམ་
ནས་གླུ་ཐུང་ཐུང་འདི་བླངས་སོ། །
1:|:ཀྱི ཀླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་སྤྲིན་གྱི་གཞལ་ཡས་ནས། ། འཇའ་སྣེ་ལྔ་འཁྲིགས་པའི་ཕོ་བྲང་
ནས། ། ཡབ་ལྷ་ཆེན་དགའ་རབ་དབང་ཕྱུག་འཚོས། ། ང་ཀ་རའི་བསམ་དོན་
གྲུབ་པར་ཤོག ། བར་རི་ཀླུང་གཉིས་ཀྱི་ས་མཚམས་ནས། ། ལྷ་བཙན་བདུད་
དར་མ་མེ་ལྕེས་འཚོས།། ང་ཀ་རའི་བསམ་དོན་གྲུབ་པར་ཤོག ། ལྷ་དེ་འདྲ་
ཡན་ལ་ཡར་འབོད་མེད། །ས་འདི་དང་ས་ངོ་མ་ཤེས་ན། ། ཤར་འུ་ཟིས་ཇི་
ཐང་གོང་མ་ཟེར། ། ཇ་འུ་ཟིའི་ཁྲོམ་ཆེན་འདོན་ས་རེད། ། ཆུ་མར་འབབ་
ཐམས་ཅད་བདུད་རྩི་རེད། ། རྩྭ་ཡར་འཚར་ཐམས་ཅད་སྨན་རྩྭ་རེད། །ཕོ་ང་
འདྲ་ང་ངོ་མ་ཤེས་ན། ། བདུད་ཁྲ་རབ་རྒྱལ་པོའི་གདུང་རྒྱུད་ལ། ། ཕ་དགའ་
དབང་རྒྱལ་པོའི་ཐུགས་སྲས་ཡིན། ། ཕོ་ང་ལ་ཀ་ར་དབང་ཕྱུག་ཟེར། ། དུས་ད་
ལོ་གནམ་ལོ་འདི་གསར་ཐོག ། ང་ཕོ་ལོ་སུམ་ཅུ་སོ་དྲུག་ཡིན། ། དཔའ་རྟགས་
མ་དགུ་ བརྒྱ་ ལུས་ ལ་ རྫོགས། ། སྟོབས་ བསོད་ ནམས་ དབང༌ ཐང་ རི་ དང་།
མཉམ། ། ཤར་ཇ་ཡི་རྒྱལ་པོ་དབང་དུ་འདུས། ། ཕོ་ཀ་ར་ཟེར་ནས་གྲགས་ལེ་
རེད། ། དུས་དེ་རིང་བློན་ཆེན་ཤེས་བཟང་ཁྱེད། ། ང་ཀ་ར་རྒྱལ་པོའི་གམ་དུ་
བྱོན། ། ཤར་འུ་ཟི་ཨ་གནམ་རྒྱལ་པོ་ལ། ། སྐུ་སྙིང་གཞི་ཕོག་ནས་བདུན་གསུམ་
ཟེར། ། སྨན་ལྷ་རྗེ་བསྟེན་ཀྱང་མི་ཕན་ཟེར། ། སྐུ་མི་བརྟན་སང་ཤི་གནངས་ཤི་
ཟེར། ། གཏམ་བདེན་པ་ཡིན་མིན་མི་ཤེས་དེ། ། ངས་མི་རྒན་གཏམ་ལ་ལན་
གཅིག་ཉན། ། ཕ་དགའ་བས་མཐུ་སྦྱོར་མཛད་པ་ཡི། ། མི་འཆི་ཁ་སྐྱབས་པའི་
རིལ་བུ་ལྔ། ། ཁྱེད་ཤེས་བཟང་བརྒྱུད་ནས་བསྐུར་རྒྱུ་ཡིན། ། ཕར་བྱོན་ནས་
263



རྒྱལ་པོའི་ཞལ་ལ་དྲོངས། ། ལྷ་དབང་ཕྱུག་ཆེན་པོའི་མགོན་སྐྱབས་ཡོད། ། ད་
དེ་ནས་ང་ལ་ཉན་རྒྱུ་ལ། ། ཁོ་ཇོ་རུ་ཚངས་པའི་ཐུགས་སྲས་དང༌། ། ང་དགའ་
རབ་དབང༌ ཕྱུག་ ཐུགས་ སྲས་ གཉིས། ། དཔའ་ མཐུ་ རྩལ་ རྒྱལ་ ཕམ་ མ་ ཤེས་
གོང་། ། ཤར་ཇ་ཡུལ་སུ་དབང་མ་ཤེས་གོང་། ། ང་ཀ་ར་རྒྱལ་པོ་དཔོན་འཁོར་
རྣམས། ། སྟོད་ཡར་འགྲོ་ཡོར་ལ་མི་འགྲོ་ལ། ། སྨད་མར་འགྲོ་མར་ལ་འགྲོ་མི་
མིན། ། མ་ངན་པའི་པང་གི་ཇོ་རུ་ཁོས། ། སྟོད་རྒྱ་གར་ རྒྱལ་ པོའི་ཆོས་ར་
དཀྲུགས། ། སྨད་རྒྱ་ནག་རྒྱལ་པོའི་ཁྲིམས་ར་དཀྲུགས། ། བར་སྟག་གཟིག་རྒྱལ་
པོའི་རྒྱུ་ནོར་འཕྲོགས། ། དུས་ད་ཆ་ཇ་ཡི་རྒྱལ་སར་བྱོན། ། ཕོ་ཀ་ར་ང་ལ་ཚད་
ཚད་བྱས། ། ཤར་འུ་ཟིའི་རྒྱལ་ས་འཕྲོག་འདོད་བྱེད། ། དེ་བྱེད་མོད་ཐུག་ས་ང་
དང་ཐུག ། ཤར་འུ་ཟི་འཕྲོགས་རྒྱུ་ཕར་ལ་བཞག ། གླིང་རང་འཚོ་ཐུབ་མིན་
ངེས་པ་མེད། ། གཏམ་ཨེ་བདེན་མི་བདེན་ལྟད་མོ་ལྟོས། ། དུས་དེ་རིང་ཉི་མའི་
ཕན་ཆོད་ལ། ། ངས་ནམ་མཁར་མངགས་པའི་འཕུར་གྲུ་བདུན། ། ཐོག་མདའི་
མོ་འཕངས་ནས་ ཡུ་ མེད་ བཅོས། ། ངས་ ས་ ནས་ མངགས་ པའི་ གླང་ཆེན་
བདུན། ། སྤྱི་དྭངས་ཆུ་གཏོར་ནས་ཞགས་པས་བཟུང་། ། དཔའི་ཡང་དག།
བློན་ཆེན་མང་པོ་བསད། ། དམག་བུ་རྟ་བསད་ལ་གྲངས་ཀ་མེད། ། མི་བསད་
པའི་ ཤ་ལན་དེ་དང་གཅིག ། འཕྲུལ་རྒྱུ་ནོར་བརླགས་པའི་ལན་པོ་གཉིས། །
ང་རྒྱལ་པོ་ཀ་རས་མ་ལེན་གོང༌། ། དམག་བར་མཚམས་མི་འཇོག་ཐག་ཆོད་
ཡིན། ། མཐོ་ ནམ་ མཁའ་ རྒྱལ་ པོའི་ཐུག་དར་ནས། ། བར་ནོར་བུའི་བང་
མཛོད་དེ་དང་གཉིས། ། དམའ་སྒོ་ཐེམ་ཡིན་གྱི་ཁྱི་དང་བཅས། ། ང་ཀ་རས་
བདག་བཟུང་མི་ཚད་ལེ། ། ཤར་རྒྱ་ཡུལ་དབང་དུ་འདུ་རྒྱུ་ཡིན། ། ཟས་ཞིམ་པོ།
མར་ཐུད་ཚོ་པོ་དེ། ། ཕོ་ཟ་རྔམས་ཅན་ལ་རག་ལེ་མིན། ། ཇ་རྒྱ་ཇ་འུ་ཟིའི་སྙིང་
བཙུད་དེ། ། ཕོ་སྐོམ་དད་ཁ་ལ་རག་ལེ་མིན། ། མཐོ་འཇའ་འོད་འཁྲིགས་པའི་
གུར་ཁང་ནང་། ། ཕ་མཐུ་ཆེན་དགའ་རབ་དབང་ཕྱུག་བཞུགས། ། ས་གྲུ་བཞི་
པདྨ་འདབ་བརྒྱད་སྟེང་། ། ང་ཀ་རའི་ལས་དམག་སྤུངས་ནས་ཡོད། ། ཕོ་ཀ་ར་
264



རྒོད་དང་གེ་སར་རྒོད། ། གཏམ་ང་ རྒོད་ ཁོ་ རྒོད་ ཤོད། དགོས་མེད། ། མཐུ་
དཔལ་རྩལ་ མི་ གཅིག་ ཁག་ ཁག་རེད། ། དུས་ དེ་ རིང་ རྩིས་ པའི་ ཟླ་ གཅིག་
ནང༌། །སྨད་རྒྱ་ནག་སྟོང་འཁུན་རྒྱལ་པོ་གཅིག ། གླིང་དཀར་པོའི་ཇོ་རུ་ནག་
བཙོག་གཉིས། ། མེ་འབུད་ཤུལ་ཐལ་བ་མེད་ལེ་བཅོས། ། འཛམ་གླིང་པའི་ཁ་
ལོ་སྒྱུར་རྒྱུ་ཡིན། ། གླུ་གོ་ན་ཤེས་བཟང་ཡིད་ལ་ཞོག »། གླུ་མ་ཟེར་ན་སྐྱོར་རྒྱུ་
མེད། །ད་ལྟ་། ཀོ་མང་དགའ་ན། དེ་ལྟ་ན་
ཅེས་ཟེར་བའི་གླུ་དེ་ལྟར་ཕུལ་བ་དང་། བློན་རྒན་ཤེས་རབ་བཟང་པོས་
རང་གྲལ་ལས་ ཡར་ལངས་ཏེ་འོ་ བདེ་ ལེགས་ སུ་ གྱུར་ ཅིག ཁྱེད་ རྒྱལ་ པོས་
གསུངས་པའི་གཏམ་དོན་ལྟར་ནོར་བུ་ ལག་ ཐོག་ ཏུ་ལོན་ པ་ དང༌། » ཆུ་ འགོ་
མཆན་འོག་གཉིས་ཀྱི་བར་དུ་བཙུད་ཐུབ་པ་ཞིག་བྱུང་ན་དངོས་གནས་ཡག་མོ་
རེད། | གླིང་དང་ཁྱེད་ཀྱི་དབར་ཁྱེད་རྒྱལ་པོའི་དགོངས་པ་ལྟར་ཅི་དགའ་མཛོད་
ཅིག ཡིན་ནའང་ངེད་ཀྱི་རྒྱལ་པོ་སྙུང་གཞི་ལྕི་བས། ཟླ་བ་གསུམ་གྱི་ནང་ཚུན་
ལྕགས་ནག་ཁྲོ་ཆུ་འབར་བའི་ནང་དུ་ཕྱི་མི་འགྲོ་འོང་མེད་ལེའི་དགོངས་པ་བཞེས་
རོགས་ཟེར་ནས་བྱོན་རྩིས་བྱས་པ་དང་། ཀ་ར་རྒྱལ་པོས་བློན་རྒན་ཁྱེད་ཁྲོ་ཐུང་
ཐུང་དེ་འདྲ་མ་བྱེད་དང༌། ཁྱེད་ཚོས་ཟླ་བ་གསུམ་རིང་ཕྱི་མི་འགྲོ་འོང་མེད་ལེ་
བཟོས་ཡོད་ན། དེ་ཡི་རིང་ང་ཚོས་སླེབས་མི་ཡོང་ཟེར་ནས་ཁས་བླངས་པ་དང༌།
བློན་རྒན་གྱིས་ཐུགས་རྗེ་ཆེ་ཞུས་ཏེ་དགའ་འཛུམ་ཤིག་ཤིག་ངང་ཨ་གནམ་རྒྱལ་
པོའི་དྲུང་དུ་བྱོན་ནས། བདུད་ཀྱི་རྒྱལ་བློན་རྣམས་ལ་མགོ་བསྐོར་བཏང་ནས་
དོན་ཆེན་བསྒྲུབས་ཚུལ་ཇི་བཞིན་ཞུས་པ་དང་། རྒྱལ་པོས་བློན་པོའི་ཕྱག་ནས་
བཟུང་ཏེ་ད་ང་རང་རྣམས་སྐབས་འདི་དང་བསྟུན་ནས་གླིང་སྒར་དུ་སོང་ན།
ནམ་མཁའི་ དཀོན་མཆོག་གིས་གཟིགས་ཏེ་ བསམ་ དོན་ ཡིད་བཞིན་གྲུབ་ངེས་
ཡིན་གསུངས་ནས་དེ་ནུབ་ དགའ་སྐྱིད་ ཀྱི་དཔལ་ལ་རོལ་ནས་ བཞུགས་ པར་
1:|: 1:|:
1: ཉི་མ་དེ་ཡི་ཕྱི་ཉིན་སྡིག་གཅོད་ཤན་པ་དམར་པོ་དང་བྱུང་ཕྱི་པའི་ཨ་སྟག་
གདའ། དེ
265



ཀླུ་མོ། མ་གྲུབ་ཁམས་པ་གཡུ་བསྟན་གསུམ་གྱིས་ལྷ་སྲས་དགྲ་ལྷའི་བཀའ་བཀོད་
ལྟར། ཧོར་བདུད་དམག་གི་ཁ་ལོ་སྒྱུར་ནས་བྱང་ སྒར་ལྕགས་ཁྲི་འབུམ་ཐུབ་
དང༌། སྟག་མོ་འབུམ་ཐུབ་ཀྱི་དམག་ཁྲོད་དུ་མཆོངས་གཤོམ་བྱེད་པའི་སྐབས།
ཆུ་ཆུང་ཆུང་ཞིག་གིས་གཡས་ཟུར་ནས་མི་རྟ་བཅོ་ལྔ་ཙམ་རླུང་འཚུབ་པ་བཞིན་
དུ་བྱུང༌། མདའ་རྒྱང་ཙམ་ལ་སླེབས་དུས་གདུགས་སེར་པོ་ནམ་མཁའི་ཉི་འོད་
དང་མཚུངས་པ་ཞིག་ཕུབ་པའི་མདུན་ངོས་ནས། རྟ་གྲོ་དཀར་ཆིབས་པའི་མི་
སྨུག་པོ་ཞིག་གིས་གླིང་ལྷ་སྡེ་དཀར་མོའི་དཔོན་འཁོར་ཡིན་པ་ཤེས་དུས་ལ་མོ་རྟ་
ཐོག་ནས་བབས་ཏེ་དར་འཕྱིར་པུས་བཙུགས་བྱས་ནས་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། སྐྱབས་ཆོས་དང་སངས་རྒྱས་དགེ་འདུན་
གསུམ། ། ལུས་ཡིད་ངག་གུས་པས་གསོལ་བ་འདེབས། ། འགྲོ་རིགས་དྲུག་ཆོས་
ལ་འགོད་རོགས་མཛོད། །ས་འདི་དང་ས་ངོ་མ་ཤེས་ན། ། ཤར་འུ་ཟིས་ཨ་ཐང་
སྐྱ་མོ་ཟེར། ། རོང་བཙན་ས་ལྔ་ཡི་མདོ་ཆེན་རེད། ། ཕོ་ང་འདྲ་ང་ངོ་མ་ཤེས་
ན། ། སྔར་སྐྱིད་མོ་ཇ་ཡི་རྒྱལ་ས་ནས། ། མི་ང་ལ་བློན་ཆེན་ཤེས་བཟང་ཟེར། །
དུས་ད་ཆ་ཀ་རའི་བཙོན་པ་ཡིན། ། ཤར་འུ་ཟི་བདུད་ཀྱིས་བཟུང་དང་རྟིང་། །
སེར་ཉི་འོད་མི་མཐོང་བཙོན་ལ་བསྡད། ། ས་ཁ་ས་ཁ་ཉིན་དུས་ཚོད་ལ། །
ཐབས་མཁས་པས་ཀ་རའི་མགོ་མོ་བསྐོར། ། གནས་རང་ཡུལ་མ་ཆགས་བྲོས་
ནས་འོང༌། ། ངེད་རྒྱལ་བློན་དཔོན་འཁོར་བཅོ་ལྔ་འདི། ། སྐྱབས་བཅོལ་སའི་
ཕ་དེ་གེ་སར་བསམ། ། མདུན་གཏད་སའི་མ་དེ་ལྷ་སྡེ་བསམ། ། སྐྱབས་མགོ་
འབུལ་ལུས་ འབུལ་ ཞུ་ མི་ ཡིན། ། ལྷ་ འཇམ་ དབྱངས་ དམར་ པོའི་ སྤྲུལ་ པ་
ཁྱེད། ། ངས་ཉེ་མོ་མིག་གིས་མ་རིག་དེ། ། རྒྱང་རིང་པོ་རྣ་བས་གོ་ཐོས་ལ། །
ཧོར་ཤན་པ་རྒྱལ་པོ་མ་རེད་ཞེ། ། དེ་ཡིན་ན་བསམ་པའི་ཕོ་དང་ཐུག ། ཐུགས་
བྱམས་པའི་སྒོ་ནས་མགོ་འབུལ་བཞེས། ། ངེད་ཡུལ་ ཤོར་སྙེམས་ཆུང་འདམ་
ནས་དྲངས། ། དགྲོ་མ་ཐུབ་བཙན་པོའི་གཉའ་ནས་གནོན། ། ཤར་ཇ་ཡུལ་
266



མུན་པ་འཁྲིགས་ས་ལ། ། གསལ་ཉི་མའི་འོད་མདངས་འཕྲོ་རོགས་མཛོད། །
ངེད་བདག་མེད་དཔོན་འཁོར་བཅོ་ལྔ་ཡིས། ། གླིང་ལྷ་སྡེ་དཀར་པོའི་རྒྱལ་བློན་
ལ། ། ལུས་སྒོ་གསུམ་གུས་པས་སྐྱབས་གནས་བཅོལ། ། དབང་ཞུ་དུས་མགོ་བོ་
མི་ལྕག་ལེ། ། ཕྱག་འཚལ་དུས་ལག་ཆུང་མི་བྲེགས་ལེ། ། ཆོས་ཞུ་དུས་བྱིན་
རླབས་མི་ཆུང་ལེ། ། རྗེ་སེང་ཆེན་བླ་མའི་སྐུ་མདུན་ལ། ། ཁྱེད་ཆོས་བློན་ཤན་པ་
རྨེ་རུ་རྩེས། ། སྐྱབས་མགོ་འདྲེན་ཞུ་ངོ་གནང་དུ་གསོལ། ། ཞུ་ངོ་ཆེན་མ་བརྗེད་
སེམས་ལ་བཞག ། ཕྱིས་རིམ་པས་སྐུ་དྲིན་འཇལ་རྒྱུ་ཡིན། ། གླུ་གོ་ན་ཆོས་བློན་
ཡིད་ལ་ཞོག ། གླུ་མ་གོ་ཟེར་ན་འགྲེལ་བ་མེད། །རྒྱ་མཚོ་ད། ། ཀུན་ཀྱིས།
་་ ་ ཅེས་ཟེར་བའི་གླུ་དེ་ལྟར་ཕུལ་བ་དང༌། ཤན་པས་དེ་མར་འདོ་བ་དམར་
ཆུང་གི་སྟེང་ནས་མར་བབས་ཏེ་དགའ་སྤྲོའི་འཛུམ་མདངས་དང་བཅས་བློན་
ཆེན་ཤེས་རབ་བཟང་པོའི་ཕྱག་ནས་བཟུང་། ཁྱེད་འུ་ཟིའི་དཔོན་འཁོར་རྣམས་
བདུད་དང་སྲིན་པོའི་མནར་གཅོད་འོག་ས་མི་ཆགས་སེམས་མ་ཆགས། དགྲ་
ཟུན་གོ་མ་ལྡོག དེ་རིང་རང་སྲོག་འབེན་ལ་བཞག་ནས་སྐྱབས་བཅོལ་དུ་ཕེབས་
ལེ་འགྲིག་གདའ་བཟང་གདའ། ངས་རྒྱལ་མཆོག་རིན་པོ་ཆེའི་སྐུ་མདུན་དུ་ཞུ་ངོ་
ཕུལ་ཆོག་གསུངས་ནས་ལྷ་གུར་མཐོང་བ་ཀུན་སྨོན་གྱི་ནང་དུ་གདན་འདྲེན་ཞུས།
རྒྱལ་ཞལ་ཉི་ཟླ་ཚེས་འདྲ། བློན་ཞལ་སྐར་ཚོགས་བཀྲ་འདྲ། དམག་སེམས་ས་
ཆུ་འཕྲོད་འདྲའི་རྟགས་དང་རྟེན་འབྲེལ་བཟང་པོ་བསྒྲིགས་ཐོན་པ་དང༌། ཤན་
པས་ཐོན་ཕྱག་ཕུལ་ནས་གཡུལ་སར་བྱོན་པའི་ཉིན་མོ་དེར་བདུད་བློན་སྟག་མོ་
འབུམ་ཐུབ་དཔོན་འཁོར་བཅོ་ལྔས་གུར་དཀར་གྱི་གནམ་ལྷ་བཙན་པོ་དང༌། ཨ་
སེར་གུ་རུའི་དམག་སར་མཆོངས་ནས་འཕྲུ་དཀར་དང་འཕྲུ་ནག་ཅན་བརྒྱ་སྐོར་
ཙམ་ གཡས་ བསྒྲལ་གཡོན་བསྒྲལ་གཏོང་བཞིན་ཡོད་པའི་སྐབས་དེར། གུར་
དཀར་ གྱི་ གནམ་ ལྷ་ བཙན་ པོས་ འདོ་ བ་ གནམ་ རི་དཀར་པོའི་ གོང་ དུ་ བུད།
མདའ་བཏོན་གཞུ་བཏོན་བྱས་ནས་གདོང་མྱུར་དུ་བླངས་པ་དང༌། བདུད་བློན་
སྟག་མོ་འབུམ་ཐུབ་ཀྱིས་རྟ་འདོ་བ་གྲོ་དམར་གྱི་སྟེང་ནས་དཔའ་ངར་མདོག་གིས་
267



གླུ་འདི་བླངས་པར་གདའོ། ། ལ་ ་ :༡ ། ༡༢:p@་མདབ་པར་
༧ཛོ'གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད།། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའི་དབྱིངས་ཀྱི་ར་བ་ནས། ། འཇའ་སྣེ་ལྔ་འཁྲིགས་པའི་གུར་ཁང་
ནས། །ལྷ་ཆེན་པོ་དགའ་བའི་དབང་པོས་མཁྱེན། ། ཐུགས་མཁྱེན་གཟིགས་ཨ་
ཕོའི་གྲོགས་ལ་བྱོན། ། ལག་རལ་གྲིའི་སོ་ཁ་འཚོས་ནས་ནི། ། དཔའ་རྟགས་མ་
ཡོང་ལེའི་གདོང་གྲོགས་མཛོད། ། ས་འདི་དང་ས་ངོ་མ་ཤེས་ན། །ས་འདི་ལ་ཇ་
ཐང་གོང་མ་ཟེར། ། ཕོ་ང་འདྲ་ང་ངོ་མ་ཤེས་ན། ། མཐའ་མུན་པ་ནག་པོའི་
གནས་ཡུལ་ནས། ། ཕོ་འབུམ་ཐུབ་ཐོགས་པའི་མི་བཞིའི་ནང་། ། ཕོ་ང་ལ་སྟག་
མོ་འབུམ་ཐུབ་ཟེར། ། དགྲ་ཤ་པའི་གདོང་ལ་སྟག་ལྟར་མཆོངས། ། ལུས་ཚལ་
བ་བརྒྱ་ལ་གཏོང་མི་ཡིན། ། ཁྱོད་མི་དཀར་རྟ་དཀར་སྐུ་ལེབ་ཅན། ། དཔའ་
རྩལ་དྲུག་ལུས་ ལ་ རྫོགས་ ཡོད་ བསམ། ། ང་ སྟག་ མོའི་ གདོང་ལེན་ ཐོན་ན་
ཡང་། ། དཔའི་སྟོབས་རྩལ་མི་འདྲ་སོ་སོ་རེད། ། དཔེ་བཞག་ན་འདྲ་མ་ཨེ་འདྲ་
རེད། ། ང་རྒྱ་སྟག་དམར་པོའི་ཁ་རྩི་ལ། ། ཁྱོད་ལ་མོའི་གྲ་ངོམ་ཨ་བ་རེད། །
ང་ཆུ་སྲིན་ངར་མའི་ཁ་རྩ་ལ། ། ཁྱོད་ཉ་མོའི་དུག་འགྱུར་ཨ་བ་རེད། ། ང་འོད་
ཆེན་ཉི་མའི་ཁ་རྩ་ལ། ། ཁྱོད་སྐོར་ཆུང་འོད་འགྲན་ཨ་བ་རེད། །ང་སྟག་མོ་
ཁྲོས་པའི་ཁ་རྩ་ལ། ། ཁྱོད་བུ་ཆུང་གྲི་ངོམ་ཨ་བ་རེད། ། མཚོན་ཡུག་ཆོད་བཏབ་
པ་ལན་མེད་འདི། ། དུས་དེ་རིང་དཀར་ནག་གཉིས་ལ་གཡུགས། ། ཕྱི་རུས་
པའི་རུས་མཁར་བཤིག་ལེ་གཅིག ། ནང་རྣམ་ཤེས་མར་མེ་འདའ་ལེ་གཉིས། །
ལས་མ་ཐོན་ཟེར་ན་སྟག་མོ་མིན། ། གླུ་གོ་ན་རྣ་བའི་ཡིད་ལ་ཞོག ། གླུ་མ་གོ་
སྙིང་གི་འཛེར་རུ་གྱིས། །
ལ་
{7> ཞེས་གླུ་མཇུག་རྫོགས་པ་དང་མཉམ་དུ། རྟ་ཕོ་ལྕག་གིས་སྐུལ་ནས་གུར་
ནག་གུ་རུའི་ཐོག་ཏུ་མཆོངས། རལ་གྲི་གཡུགས་ཐེངས་གཅིག་ལ་ལྟ་ཐོག་ནས་
ཕབ། དེ་ནས་ཀི་སྒྲ་དང་བཅས་གུར་དཀར་གནམ་ལྷའི་ཐོག་ཏུ་མཆོངས། རལ་
268



གྲི་གཡུགས་སྐོར་གཉིས་པའི་མཚམས་སུ་གུར་ནག་ལྟར་རྟ་ཐོག་ནས་ཕབ་པ་དང༌།
མ་གྲུབ་ཁམས་པ་གཡུ་བསྟན། བྱང་ཕྱི་པའི་ཨ་སྟག་ཀླུ་མོ། ཧོར་སྡིག་གཅོད་
ཤན་པ་གསུམ་པོས་གཅིག་ཤོར་གཉིས་ཤོར་ངང་གདོང་ལེན་དུ་ཐོན་པ་དང་ཁོའི་
སེམས་ལ་དེ་རིང་རྟགས་མ་དེ་ཙམ་ཡིན་བསམ་ནས་རྟ་ཁ་གཅུས་ཏེ་མདའ་ཚད་
གསུམ་གྱི་ས་ལ་འབྱོར་བའི་སྐབས་སྲས་ལྷ་རྒོད་འབུམ་ལུ་དང་འཇང་སྲས་དབུ་སྐྲ་
ལེགས་པ། སྟག་སྲས་ནོར་བུ་གཡུལ་རྒྱལ་གསུམ་དང་མདའ་གཞུ་སྦྱར་བ་བཞིན་
དུ་གདོང་ཐུག་བརྒྱབ། རོང་སྲས་ལྷ་རྒོད་འབུམ་ལུས་འདོ་བ་མེ་རི་དམར་པོའི་
གོང་ནས་ཡཱ། ད་ནངས་སྔ་དྲོའི་ངར་ཆེན་སྟག་དམར་ཁྱོད། ཕྱི་དྲོ་ཝ་བཞིན་
བྲོས་ནས་གང་དུ་འགྲོ་མི་ཡིན་ཟེ་བཀའ་འདྲི་གནང་བའི་སྐབས། ཁོས་གཏམ།
དང་བླའོ་མེད་པར་སྲས་ལྷ་རྒོད་ཀྱི་ཐོག་ཏུ་ཤོར་ནས་རལ་གྲི་གཡུགས་རྩིས་བྱེད་
པའི་དུས་ དཔུང་ གཡས་ ཕྱོགས་ ནས་འཇང་སྲས་ཀྱིས་ རལ་གྲི་གཡུགས་ཐེངས་
གཅིག་ལ་ཁོའི་ལག་པ་གཡས་པ་ས་ལ་འཕངས། སྲས་ལྷ་རྒོད་ཀྱིས་རལ་གྲི་ཕྱིར་
གཡུགས་མཛད་དེ། མགོ་འཕྲུ་རྟ་ཐོག་ནས་ ཕབ་པ་དང༌། ཧོར་བདུད་དཔོན་
དམག་རྣམས་ཀྱིས་ཀི་སྒྲ་སྒྲོག་བཞིན་བྱང་སྒར་དུ་མཆོངས་ནས། ཁོའི་མཆན་
ཁེབས་དཔོན་དམག་རྣམས་མདའ་མཚོན་གྱི་འོག་ཏུ་དྲངས་ནས་མགོ་འཕྲུ་གོང་
ལེན་བྱེད་པའི་སྐབས། བདུད་བློན་ཁྲི་ཚ་དཔུང་རིང་ཟེར་བས་རྟ་མགྱོགས་པ་
རླུང་གཤོག་དམར་པོའི་གོང་དུ་བུད། ཧོར་ཤན་པའི་གདོང་བླངས་ནས་གླུ་འདི་
ཕུལ་ལོ། ། ང :: དཀོན་
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་སྔོན་མོའི་ གཞལ་ ཡས་ནས། ། ལྷ་ དགའ་ རབ་ དབང་ ཕྱུག་
དཔོན་འཁོར་རྣམས། ། ཐུགས་མ་གཡེང་ཨ་ ཕོའི་གྲོགས་ལ་བྱོན། ། དགྲ་ ཤ་
པའི་མགོ་འཕྲུ་ལེན་རོགས་མཛོད། ། ལྷ་ཁྱེད་འདྲ་ཡོན་ལ་ཡར་འབོད་མེད། །
ས་འདི་དང་ས་ངོ་མ་ཤེས་ན། ། ཤར་འུ་ཟིས་བྱེ་མི་ཁུག་ཆེན་ཟེར། ། འཕྲུ་
269



དམར་ནག་གཉིས་ཀྱི་སྒར་ས་རེད། ། ཕོ་ང་འདྲ་ང་ངོ་མ་ཤེས་ན། ། ཕོ་ང་ལ་ཁྲི་
ཚ་དཔུང༌ རིང་ ཟེར། ། དམག་འབུམ་དམག་ དགུ་ ཡི་ བདག་པོ་ལ། ། ནང་
སངས་རྒྱས་བསྟན་པའི་སྤྱི་དགྲ་ཡིན། ། ཁྱོད་མི་དམར་རྟ་དམར་དམར་ལེབ་
ཅན། ། ཁ་ངོ་སྟོད་སྡིག་པའི་ན་བུན་འཁྲིགས། ། ཁ་ངོ་སྨད་ནད་ཀྱི་སྨུག་སྤྲིན་
འཚུབ། ། ཁ་སྨྲ་སྒོའི་ནང་ནས་མེ་ལྕེ་འབར། ། སྣ་བུག་སྟོང་ནང་ནས་དུ་བ་
འཕྱུར། ། ཕྱི་བཙན་རྒོད་ངར་མ་འདྲ་ན་ཡང་། ། ནང་སྙིང་གདོས་དཔའ་རྩལ་
འཛོམས་ལུགས་དེ། ། ཕོ་རྒོད་ཞན་མ་འགྲན་ཤེས་ལེ་མིན། ། ཧོར་ཤན་པ་སྡིག་
པའི་རྒྱལ་པོ་ཁྱེད། ། འདུག་རང་ཚོད་རང་གིས་མ་ཟིན་ན། ། གུར་དཀར་ནག་
གཉིས་ལ་བྱུང་འབྲས་དེ། ། མཐའ་ཁྱོད་ཀྱི་ཐོག་ཏུ་འོང་ངེས་ཡིན། ། དཔེ་
བཞག་ན་འདྲ་མ་ཨེ་འདྲ་རེད། ། སྤྱང་ཨ་ཐོང་ལུག་ལ་འཇབ་པའི་དུས། ། བློ་སྔ་
ལྟས་ཕྱི་སྲུང་མ་ཤེས་ན། ། ཕོ་རྫི་བོས་ཀླད་རྡོ་སྤྲད་ཡོང་ཟེར། ། ནགས་སྟག་མོ་
ཤ་ལ་རྔམས་པའི་དུས། ། བློ་སྔ་ལྟས་ཕྱི་སྲུང་མ་ཤེས་ན། ། ས་རྙི་མདས་ སྟག་
སྙིང་འཛེར་ཡོང་ཟེར། ། ཕོ་དཔའ་བོ་དགྲ་ཁར་བྱོན་པའི་དུས། ། དགྲ་སྔ་ལྟས་
ཕྱི་སྲུང་མ་ཤེས་ན། ། ཀླད་ཨུ་ཚུགས་རང་སྲོག་སྐྱེལ་ཡོང་ཟེར། །གཏམ་དེ་ཚོའི་
གོ་དོན་ཤེས་ངེས་རེད། ། དུས་དེ་རིང་ཉི་མའི་གདོང་གང་ལ། ། ཕོ་ཁྱོད་དང་ང་
རང་ཐུག་པའི་དུས། ། མཚོན་རལ་ཁ་མི་བཀྱེ་འདུག་ཐབས་མེད། ། ཕོ་དཔའ་
བོའི་ནང་གི་ཡང་རྒོད་དེ། ། ཐག་མ་ཆོད་བར་དུ་འགྲན་རྒྱུ་བྱེད། ། མདའ་རྒྱང་
འཕེན་བྱས་ན་དཔའ་བོ་མིན། ། མཚོན་ཉེ་ནས་གཡུགས་ན་དཔའ་བོ་ཟེར། །
གླུ་གོ་ན་དམར་པོའི་ཡིད་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
1: ཅེས་ཟེར་བའི་གླུ་དེ་ལྟར་བླངས། དེ་ནས་རང་སར་གླུ་ལན་སྒུག་ནས་
བསྡད་པ་དང༌། ཤན་པས་ཡཱ་ཁོ་རེ། ང་ཤན་པ་སྡིག་པའི་རྒྱལ་པོ་ལ། ཁྱོད་
དཔུང་རིང་དཔའ་གཏམ་མི་འགྲོ་ལ། ལག་ཏུ་ཐོགས་པའི་གྲི་ཆུང་དེ། ཕོ་ཤིན་
པའི་ལུས་ལ་འགྲོ་ལེ་མིན་གསུངས་ནས་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
270



གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ལྷ་གནམ་ ཐེའུ་བར་ཐེའུ་ ས་ཐེའུ་གསུམ། ། དུས་དེ་རིང་ ཤན་པའི་ ཁ་འཛིན་
མཛོད། །ཤར་མདོ་གླིང་བསྟན་པའི་སྲུང་མ་རྣམས། ། རླུང་བུ་ཡུག་བཞིན་དུ་
འཚུབས་སེ་འཚུབ། ། གངས་རི་བོ་བཞིན་དུ་ཉིལ་ལེ་ལེ། ། དུས་དེ་རིང་ཤན་
པའི་གྲོགས་ལ་བྱོན། ། བདུད་སྲིན་པོའི་མགོ་འཕྲུ་ལེན་རོགས་མཛོད། །ས་
འདི་དང་ས་ངོ་མ་ཤེས་ན། །ཤར་འུ་ཟིས་བྱེ་མ་ཁུག་ཆེན་རེད། ། ཕོ་སུ་ཡིན་གླུ་
ལེན་བྱེད་ས་རེད། ། དཔའ་རྒོད་ཞན་དབྱེ་བ་ཕྱེ་ས་རེད། ། རྟ་མགྱོགས་ཞན་
བང་ཁ་བསྡུར་ས་རེད། ། ས་ཁ་སོང་སྟག་མོ་འབུམ་ཐུབ་ཀྱི། ། མགོ་རྟ་ཁྲབ་གླིང་
པས་ལེན་པའི་དུས། ། ཁྱོད་དམར་ཚ་མེད་ལེ་ག་ན་སོང༌། ། དཔའ་དཔུང་པ་
ཡོད་ཀྱང་ཅི་ལ་ཕན། ། ཁྱི་རྡ་ལིའི་རྔ་གོར་སྒྲོམ་ན་ཡང་། ། སྣ་རང་སྣ་དྲོད་ན་མ་
གཏོགས་པའི། ། དེ་མིན་པའི་ཡོན་ཏན་ག་ལ་ཡོད། ། ང་སྡིག་གཅོད་ཤན་པ་རྨེ་
རུ་རྩེ། ། ཆུང་བྱིས་པའི་དུས་ནས་སྡིག་ལ་དགའ། ། གསོད་ཟེར་ན་ཕ་མ་ཡིན་
ཀྱང་བསད། ། གཏུབས་ཟེར་ན་བུ་ཕྲུག་ཡིན་ཀྱང་གཏུབ། ། མཆོངས་ཟེར་ན་
མེ་འོབས་ནང་དུ་མཆོངས། ། ལེན་ཟེར་ན་རྒྱ་མཚོའི་ནོར་བུ་བླངས། ། ང་སྡིག་
དང་སྲོག་ལ་འཇིགས་མི་ལེན། ། ད་དེ་རྗེས་སྡིག་པའི་རྒྱལ་པོ་ང་། ། གླིང་ལྷ་
སྡེའི་ཆོས་བློན་བྱས་དང་ཚུན། ། ང་མ་འགྲོ་མི་འདུག་ས་ཆ་མེད། ། ང་མར་འགྲོ་
སོག་པོའི་ཡུལ་དུ་སོང་། །བོན་མུ་སྟེགས་སྟོན་པ་ཤེས་རབ་གཅིག ། བཙན་མུ་
བདུད་ རྒོད་ པོ་ དེ་ དང་ གཉིས། ། ངས་ མདའ་ དང་ མདུང་ མོའི་ སོ་ ཁར་
དྲངས། ། དཔའ་རྟགས་མ་ཆེ་ཞིག་དེ་ན་བཞག ། ཕོ་ཤན་པ་ཟེར་ནས་གྲོགས་
ལེ་རེད།། ད་དེ་ནས་ཨ་གྲགས་བྱེ་ཡུལ་སོང་། །ཨ་གྲགས་ཡུལ་ སྟག་མོ་ཁེར་
རྒོད་དང༌། ། བྱང་བྱི་རིའི་འབྲོང་རྒོད་ངར་མ་གཉིས། ། ངས་ངར་ཆེན་མདའ་
གྲིའི་འོག་ལ་དྲངས། ། དཔའ་རྟགས་མ་ཆེ་ཞིག་དེ་ན་བཞག ། ཕོ་ཤན་པ་ཟེར་
ནས་གྲགས་ལེ་རེད།། ད་དེ་མིན་ཁ་ཆེའི་ཡུལ་དུ་སོང༌། ། ཕོ་གཡུ་རྒོད་ཚངས་
པ་རྨེ་རུ་རྩེ། ། ནུབ་ཁྲི་བརྟན་རྒྱལ་པོའི་བློན་ཆེན་ཟེར། ། འཛམ་གླིང་ཆེན་
271



གྲགས་པའི་དམག་དཔོན་ཟེར། ། དུས་མཐའ་མི་བཤན་པས་ཐང་ལ་བརྡབ།།
མགོ་འཕྲུ་དང་བཅས་པ་རྟགས་མར་བླངས། ། དཔའ་རྟགས་མ་ཆེ་ཞིག་དེ་ན་
བཞག ། ཕོ་ཤན་པ་ཟེར་ནས་གྲགས་ལེ་རེད། ། ད་དེ་རྗེས་གྲུ་གུའི་ཡུལ་དུ་སོང་།
། བྱང་གྲུ་བློན་སྟག་རྒོད་བརྒྱད་ཅུའི་ནང་། ། བདུད་གཟའ་བདུད་ཤན་དམར་
ཟེར་ལེ་དེ། ། ཕོ་ཤན་པ་ང་ཡིས་དམར་གསོད་བཏང་། ། མགོ་འཕྲུ་དང་བཅས་
པ་རྟགས་མར་བླངས། ། ཡང་དཔའ་རྟགས་ཆེ་ཞིག་དེ་ན་བཞག ། ཕོ་ཤན་པ་
ཟེར་ནས་གྲགས་ལེ་རེད། ། ང་གྲགས་ལེ་མི་ཚད་གཡེར་ལེ་རེད། ། རྣ་མ་གོ་ཟེར།
ན་འོན་པ་རེད། ། དུས་དེ་རིང་ཉི་མའི་གདོང་གང་ལ། ། ཁྱོད་མ་ཐུག་དགུ་ཐུག་
ང་དང་ཐུག ། གཏམ་ཨ་ཕས་ཤོད་རྒྱུ་བུ་ཆུང་བཤད། ། སྤྱང་ཨ་ཐོང་ལུག་ལ་
འཇབ་པའི་དུས། ། བློ་སྔ་ལྟས་ཕྱི་སྲུང་མ་ཤེས་ན། ། ཕོ་རྫི་བོས་ཀླད་རྡོ་སྤྱད་
ཡོང་ཟེར། ། དེ་ཟེར་ལེའི་ཁ་ལ་ཐལ་བ་འདེབས། ། ཕོ་རྫི་བོའི་ཀླད་རྡོ་གཟེད་མི་
དེ། ། ང་ཤན་པ་མ་རེད་ཁྱོད་རང་རེད། ། དགྲ་སྔོན་མ་རྣམས་ལ་ཅི་ མཐའ་
དེ། ། ཤོད་མི་ དགོས་ཁྱོད་ལ་མཐའ་ངེས་རེད། ། མཚོན་རྣོན་པོ་ དུག་ རལ་
འབར་ལེ་འདི། ། ཤུབས་སྤར་བ་མི་འདྲ་འབར་བ་འདྲ། ། ལག་གཡུགས་པ་མི་
འདྲ་མཆོངས་པ་འདྲ། ། ལུས་གཟུགས་པ་མི་འདྲ་བཙུགས་པ་འདྲ།། ཁྲག་
འཇིབ་པ་མི་འདྲ་འཐུང་བ་འདྲ། ། ཤ་མུར་བ་མི་འདྲ་མེད་པ་འདྲ། ། དུས་དེ་
སྔ་བསད་ལ་གྲངས་ཀ་མེད། ། དུས་དེ་རིང་ཁྱོད་རང་གསོད་རྒྱུ་ཡིན། ། བསྒོམ་
བསམ་ན་བླ་མ་བཟང་པོ་སྒོམས། ། བསྒོམ་མ་ཤེས་མ་ནི་འབྲུ་དྲུག་དྲོངས། ། གླུ་
གོ་ན་དམར་ཚའི་ཡིད་ལ་ཞོག ། གླུ་མ་གོ་སྙིང་གི་འཛེར་རུ་གྱིས། །
ཞེས་གླུ་མཇུག་རྫོགས་པ་དང༌། དཔའ་བོ་གཉིས་པོས་རང་རང་གི་རྟ་ཕོ་
ལྕག་གིས་བྲབས། རལ་གྲི་གཡུགས་སྐོར་གསུམ་གྱི་མཚམས་སུ་ ཤན་པས་ཀི་སྒྲ་
ཆེན་པོ་ཞིག་སྒྲོག་པ་དང་ལྷན་དུ་བདུད་བློན་དམར་ཚ་རྟ་ཐོག་ནས་ཕབ་པ་དང༌།
ཧོར་བདུད་གཉིས་ཀྱི་ལས་དམག་གིས་ཀི་བསྭོ་ཧོ་ཡིས་བརྒྱངས་ནས་ལས་དམག་
སྟོང་ཚོ་འགའ་བསད་རྨས་བཏང་ཏེ་བྱང་སྒར་ཚེགས་མེད་དུ་བླངས་པར་གྲགས་
272



ན་127། དེ་ལ་རི་ ན རྒྱུ་ སྤྱི་ལ་ས་བོད་ཀྱི་ག ས pp
དང་བྱ་བ་གང་ཡིན་བྱས་ བྱས་ཚོགས་པ།
ཚུ་ག་ར་ ་མ་ ལེའུ་བཅུ་དྲུག་པ། ཚོང་བ་དམ་པ
འདན་མ་དཔའ་ལྷས་ནུབ་ཤར་བླངས།། །མ་གནས་
ལྕགས་རྫོང་དམག་གིས་བསྐོར་བའི་དུས། །
ཀ་རས་རྒྱལ་བློན་ཚོགས་ས་ལ།།
ང་པ་ དང་།
༈ མི་རེས་ཇུས་རེ་འདོན་དགོས་བཤད།།
བ་དང་། དེས་ ན ་ག་ལ་བ་ ༩ །
ཉི་མ་དེ་ཡི་ཕྱི་ནང་བདུད་བུ་ཀ་ར་དབང་ཕྱུག་གི་རྣ་ལམ་དུ་བྱང་སྐར་ཧོར་
བདུད་དམག་གིས་བླངས་ཟིན་པ་དང་། ཤར་སྒར་དང་ལྷོ་སྒར་ནུབ་སྐུར་གསུམ་
གླིང་དམག་གིས་བསྐོར་ནས་གདའ་བའི་གནས་ཚུལ་ཞུ་སྦྱོར་བྱུང་བའི་དུས། མེ་
འབར་བའི་སྟེང་ལ་ཤིང་བཤགས་པ་ཟེར་བའི་དཔེ་ལྟར་ཁོང་ཁྲོའི་མེ་ལྕེ་རབ་ཏུ་
འབར། བདུད་བློན་ ལྕགས་ནག་ཁེར་ གཅིག་གཙོས་ཧྲག་བློན་ མཆན་ཁེབས་
བདུན་གྱིས་བསྐོར། འཇང་དམག་དང་ལྷོ་མོན་གྱི་དམག་ཁྲོད་དུ་མཆོངས་ནས་
རུ་རྟ་ཟིང་ཟིང་ལོང་ལོང་དཀྲུགས་པའི་སྐབས། འཇང་བློན་དུག་མི་བཀྲ་ཤིས་
ཀྱིས་མདའ་གཉིས་མཐུད་ནས་སྤྲིངས་ཀྱང་བདུད་བློན་གུ་ནེ་ལྷ་རྫོང་གི་མངའ་
ཞབས་ནས་རྟ་དམག་བཅོ་ལྔ་ཙམ་མདའ་འོག་ཏུ་སོང་བ་ལས། དེ་མིན་བདུད་
ཀྱི་དཔོན་འཁོར་རྣམས་ལ་མདའ་གནོད་མ་བྱུང༌། དེར་བདུད་བློན་ཧར་ར་ནག་
པོས་བཙན་གྱི་འཕྲུལ་ཞགས་དམར་པོ་སྐེད་པ་ནས་འཐེན། འཇང་བློན་དུག་མི་
བཀྲ་ཤིས་ཀྱི་ཐོག་ཏུ་གཡུགས་ནས་ཁ་ཐལ་འཇའ་ཤར་རེར་ཁ་ཐུག་ཕར་དུད་ཚུར་
དྲུད་བྱེད་པའི་སྐབས། འཇང་ཕྲུག་གཡུ་ལྷ་ཐོག་སྒྱུར་གྱིས་གློག་འཁྱུག་པ་ལྟར་
དུག་མིའི་ར་མདར་བྱོན། མཚོན་དགུ་ཟི་སྐྱ་རེངས་གཡུགས་ཐེངས་གཅིག་ལ་
273



ཞགས་པ་སིང་སྒྲ་འཁྱིལ་ལེར་བཅད། འཇང་བློན་དུག་མི་བཀྲ་ཤིས་ཞགས་པའི་
ཁ་ནས་བསྐྱབས་པ་དང་བདུད་བློན་ཧར་ར་ནག་པོས་རལ་གྲི་མཁའ་ལ་འཕྱར་
ནས་གཡུ་ལྷའི་ཐད་དུ་མཆོངས། རལ་གྲི་གཡུགས་སྐོར་བཅུ་གྲངས་བྱས་པའི་
མཚམས་སུ་ཁོའི་དཔུང་ཤེད་ཉམས་ནས་བྲོས་རྩིས་བྱེད་པའི་སྐབས། འཇང་
ཕྲུག་གཡུ་ལྷ་ཐོག་སྒྱུར་གྱིས་མ་བྲིས་མ་བྲོས་ཕ་ཡི་བུ། བྲོས་ནས་རང་སྲོག་ཁེབས་
ལེ་ལས། སྟག་འཛུམ་དྲུག་ཉིལ་ཉིལ་འཆི་ལེ་དགའ། འཆི་ཟེར་ལེ་འཛམ་བུ་
གླིང་ལ་གདའ། བྲོས་ཟེར་ལེ་འཇིག་རྟེན་ཕོ་ལ་མེད་གསུངས་ནས་གླུ་འདི་བླངས་
པར་གདའོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་སྔོན་མོའི་གཞལ་ཡས་ནས། ། འཇའ་འོད་ལྔ་འཁྲིགས་པའི་
གུར་ཁྱིམ་ནས། ། ལྷ་གནམ་ཐེའུ་དཀར་པོ་ར་དཀར་སྐྱ། ། ལྷ་ར་དཀར་ར་འོད་
ཆེམས་སེ་ཆེམ། ། དབུ་དུང་འཕུ་དཀར་མོ་ལྷུབས་སེ་ལྷུབ། ། ལུས་དུང་ཁྲབ་
དཀར་མོ་སིལ་ལི་ལི། ། ལག་མདུང་དར་སྤྲིན་དཀར་འཚུབས་སེ་འཚུབ། །
ཐུགས་མ་གཡེང་གཡུ་ལྷའི་གྲོགས་ལ་བྱོན། ། བར་ནམ་མཁའ་སྟོང་པའི་ནང་
རྒྱུད་ནས། ། སྤྲིན་ལང་ལོང་འཁྲིགས་པའི་གུར་ཁྱིམ་ནས། ། ལྷ་བར་ཐེའུ་ཁྲ་བོ་
ར་ཁྲ་སྐུ། ། ལྷ་ར་ཁྲ་ར་འོད་ཆེམས་སེ་ཆེམ། ། དབུ་ཁྲ་འཕྲུ་ཁྲ་བོ་ལྷེབས་ སེ་
ལྟེབ། ། ལུས་ཁྲ་ཁྲབ་ཁྲ་བོ་སིལ་ལི་ལི། ། ལག་མདུང་དར་ལྷོ་སྤྲིན་འཚུབས་སེ་
འཚུབ། ། ཐུགས་མ་གཡེང་གཡུ་ལྷའི་གྲོགས་ལ་བྱོན། ། དམའི་དུག་མཚོ་འབར།
བའི་ནང་རྒྱུད་ནས། ། མཚོ་རྦ་ལོང་འཁྲུག་པའི་གུར་ཁང་ནས། ། ལྷ་ས་ཐེའུ་
ནག་པོ་ར་ནག་སྐྱེ། ། ལྷ་ར་ནག་ར་འོད་ཆེམས་སེ་ཆེམ། ། དབུ་འཕྲུ་ནག་ནག་
པོ་ལྷུབས་སེ་ལྷུབ། །ལུས་ཁྲབ་ནག་ནག་པོ་སིལ་ལི་ལི། ། ལག་མདུང་དར་སྤྲིན་
ནག་འཚུབ་སེ་འཚུབ། ། ཐུགས་མ་གཡེང་གཡུ་ལྷའི་གྲོགས་ལ་བྱོན། ། ཤར་
མདོ་གླིང་ བསྟན་ པའི་ སྲུང་ མ་ རྣམས། ། དུས་ དེ་ རིང་ གཡུ་ ལྷའི་ གྲོགས་ ལ་
274



བྱོན། ། བདུད་སྲིན་པོའི་མགོ་འཕྲུ་ལེན་རོགས་མཛོད། ། ལྷ་དེ་འདྲ་ཡན་ལ་
ཡར་འབོད་མེད། །ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་
ནས། ། ས་འདི་ལ་ཇ་ཐང་གོང་མ་ཟེར། ། ལྷོ་དམག་སྒར་དུག་མཚོ་འཁྱིལ་འདྲ་
འདི། ། ཤར་སྨུག་པོ་འཇང་གི་ལས་དམག་རེད། ། འབྲུག་གཡུ་འབྲུག་མཚོ་
ནས་ལངས་འདྲ་བ། ། ང་སྨུག་པོ་འཇང་གི་གཡུ་ལྷ་ཡིན། ། ཉེ་མ་ཐུག་ཧར་ར་
རྒྱང་གཡེར་ཅན། ། གཏམ་ཧར་པོས་ནམ་འཕངས་གཅོད་མི་བ། ། འགྲམ་
བཅར་ན་བྲོས་ནས་འགྲོ་མི་བ། ། ཝ་སྔར་བྲོས་མ་བྱེད་རང་ས་བཟུང་། ། ཕོ་
གཡུ་ལྷའི་གཏམ་འདི་རྣ་བས་ཉོན། ། ཤར་འུ་ཟིའི་ཇ་གཡང་བདུད་རྩི་དེ། །
གོང་ལྷ་དང་བླ་ མའི་བླ་ཇ་རེད། ། འོག་ དགེ་ འདུན་ བཙུན་ པའི་ ཚོགས་ ཇ་
རེད། ། སྟོད་རྒྱ་གར་རྒྱལ་པོའི་ཆོས་ཇ་རེད། ། བར་སྒང་པ་བོད་ཀྱི་ལས་ཇ་རེད།
སྨད་རྒྱ་ནག་རྒྱལ་པོའི་ཁྲིམས་ཇ་རེད། ། ལྷོ་འཛམ་བུ་གླིང་གི་སྤྱི་ཇ་རེད། །
གཏེར་སྦས་མི་སློབ་དཔོན་པདྨ་རེད། ། ཇ་འུ་ཟིའི་བདག་པོ་ཨ་གནམ་རེད།།
གཏེར་བཞེས་མི་སེང་ཆེན་མ་གཏོགས་པའི། ། གཞན་ལྷ་བདུད་སུ་ཡིན་ལེན་ས།
མེད། ། མཐོ་བཙན་པོས་འདུག་ཚོད་མ་བཟུང་ན། །དམའ་དམྱལ་ཁམས་བཅོ་
བརྒྱད་འགྲིམས་རྒྱུ་རེད། ། ས་ ཁ་ སོང་ཉི་མའི་མགོ་མཇུག་ལ། ། འདུག་ མ་
ཚུགས་སྟག་མོ་འབུམ་ཐུབ་གཅིག ། རྒྱུ་དུ་རུ་ཁ་པའི་དམར་ཚ་གཉིས། ། ལྷོ་
འཛམ་གླིང་གྲགས་པའི་དཔའ་བོ་ཟེ། ། ངེད་ཧོར་བདུད་གཉིས་ཀྱི་ལས་དམག་
དཀྲུགས། ། དུས་མཐའ་མ་གླིང་དཀར་དཔའ་རྟུལ་ཚོས། ། ཕྱི་ལྔ་ལམ་བརྫངས་
པས་མི་ཚད་ལེ། །བྱང་སྒར་ཆེན་གཏོར་ནས་ཀི་བསྭོ་བསྟོད། ། དཔའ་རྟགས་
མ་འཛམ་གླིང་གྲགས་ལེ་བྱས། ། སྙིང་ཚིམ་པོ་ཨེ་བྱུང་ཕ་ཡི་བུ། །ད་འདར་ཞེ་
ཨེ་གདའ་ཧར་ར་བ། ། ཤི་འཚེར་ན་མགོ་འབུལ་ང་ལ་གྱིས། ། དེ་མ་བྱས་ཉི་མ་
རྩ་གཅིག་ལ། ། མཚོན་ངར་མ་དགུ་ཟི་སྐྱ་རེངས་འདི། ། བཏབ་ཚར་ནས་
གསོན་པའི་རེ་བ་མེད། ། མཐོ་རི་བོས་མཐོ་ཚོད་མ་བཟུང་ན། ། མཁའ་གནམ་
ལྕགས་ཐོག་གིས་གཏོར་རབས་ཡོད། ། དམའ་རྒྱ་མཚོས་འཁྲུག་ཚོད་མ་ཟིན་
275



ན། ། དུག་ཧ་ལ་ནག་པོས་འཛོམས་ རབས་ ཡོད། ། བདུད་དུ་རུ་ནག་པོའི་
དམག་དཔོན་ཁྱོད། ། ལུས་མགོ་སྒུར་ཕྱག་འཚལ་མ་བྱས་ན། ། ཕོ་ངར་ཆེན།
གཡུ་ལྷ་བུ་དང་ཐུག ། འཇང་གཡུ་ལྷ་བུ་དང་ནམ་མཁའི་ཐོག ། བྱམས་སྙིང་
རྗེ་མེད་ལེ་འདྲ་འདྲ་ཡིན། ། རྟ་གནམ་ཡག་འདི་དང་ཁྱུང་ཆེན་བྱ། ། དགུང་
ནམ་འཕང་གཅོད་ལུགས་འདྲ་འདྲ་ཡིན། ། རྗེ་གཤེན་རྗེའི་ཁྲམ་དང་དགུ་ཟི་གྲི
བཏབ་ཚར་ནས་ཐར་མེད་ཀུན་ཤེས་རེད། ། གླུ་གོ་ན་རྣ་བའི་ཡིད་ལ་ཞོག །
གཏམ་མང་པོ་ཤོད་པའི་ཁོམ་པ་མེད། ། ད་
ཅེས་ཟེར་བའི་གླུ་དེ་ལྟར་བླངས་པ་དང༌། ཁོའི་སེམས་ལ་ད་ནི་འཆི་བ་
སྲོག་ལ་ཐུག་ཀྱང་མགོ་སྒུར་ཕྱག་འཚལ་བྱེད་པ་ལས་ འཛིང་ པ་ དགའ་གདའ་
བསམ། རྟ་ཁ་ཕྱིར་གཅུས་ནས་གཡུ་ལྷའི་ཐོག་ཏུ་མཆོངས་པའི་དུས། གཡུ་ལྷས་
དགུ་ཟི་གཡུགས་ཐེངས་གཅིག་ལ་བྱུང་ངོས་ཀྱིས་ལྕགས་ཁྲབ་སིང་སྒྲ་འཁྱིལ་ལེར་
གཏོར་སོང་བས་མི་ཚད། བྲང་སྒོ་ལྷ་སྒོ་བཞིན་དུ་ཕྱེ་ནས་གློ་བ་དང་རྒྱུ་མ་འཛར་
འཛར་ངང་རྟ་ཐོག་ནས་ ཕབ་ པ་ དང༌། བདུད་ བུ་ ཀ་ར་དབང་ ཕྱུག་ གཙོས་
དཔོན་འཁོར་དྲུག་གིས་བྱ་རྒོད་ཤ་ལ་རུབ་པ་ལྟར་གཡུ་ལྷའི་ཐོག་ཏུ་ཤོར་ནས།
རལ་སྐོར་གསུམ་རེ་གཡུགས་རེ་བྱས་ཀྱང་སུས་སུ་ལ་གནོད་འཚེ་མ་འཁྲུགས་པའི་
སྐབས། ལྷོ་དུང་སྐྱོང་སྟག་ལྷ་ཁྲི་དཀར་གྱིས་འདོ་བ་དུང་བྱ་སྣ་ཁྲའི་གོང་དུ་བུད།
སྐར་མདའ་འཁྲུག་པ་ལྟར་བདུད་བུ་ཀ་ར་དབང་ཕྱུག་གི་གདོང་བླངས་ཏེ་ལྷོ་གྲི་
ཟླ་བ་རང་ཤར་དེ་ལན་གསུམ་གཡུགས་པའི་ཚེ། གྲི་ཁ་ནས་མེ་ལྕེ་དམར་ལྷབ་
ལྷབ་ཏུ་འབར་ཞིང་རྨོག་གི་དར་འཕྲུ་ས་ལ་འཕངས་པ་དང་བདུད་བུའི་སེམས་ལ་
ལྟས་མི་བཟང་ སྙམ་ནས་ བཤོལ་ རྩིས་བྱེད་ པའི་སྐབས། འཇང་སྲས་གཡུ་ཁྲི་
དགུང་སྔོན་དང་འཇང་ཁུ་ཡུག་དཔོན་པོ་གཡུ་ཁྲབ་དང་བཅས་པས་བདུད་བློན་
གཞན་རྣམས་མཚོན་འོག་ཏུ་དྲངས་པ་དང༌། བདུད་བུས་རྟ་ཁ་ཕྱིར་གཅུས་ཀྱིས་
དུང་སྐྱོང་ལ་གྲི་ལན་གསུམ་གཡུགས་ཀྱང་གོ་མ་ཆོད། འཇང་སྲས་ཀྱིས་ཞགས་པ་
གཡུགས་ཐེངས་ གཅིག་ལ་ བདུད་བུ་ འབྲོང་ རྒོད་ བཞིན་ དུ་ བཟུང་ནས་ ཕར་
276



འཐེན་ཚུར་འཐེན་བྱེད་པའི་ སྐབས་ དེར། ཕ་དགའ་ རབ་དབང་ ཕྱུག་ གིས་
དངོས་མེད་དུ་སྤྲུལ་ནས་ཞགས་པ་དུམ་མེར་བཅད། ཤུབ་ཤུབ་ཏུ་མཆན་ཁེབས་
དཔོན་འཁོར་རྣམས་དགྲ་ལག་ཏུ་ཤོར་ཟིན་པ་མ་ཟད། ད་ཆ་ཁྱེད་ཀྱི་སྲོག་ལ་
ཉེན་ཁ་ཤིན་ཏུ་ཆེ་བས། ད་ནི་འཛིངས་པ་ལས་བྲོས་པ་མི་དགའམ་ཟེར་ནས།
གཞན་དབང་སྒྲིབ་པར་བྱེད་པའི་སྒྲིབ་ཤིང་ནག་པོ་ཞིག་ལག་ཏུ་སྤྲད། དེ་མར་
བདུད་བུས་སྒྲིབ་ཤིང་འཁྱེར་ནས་མཁར་རྫོང་དུ་སོང་ཡང་ གླིང་དཀར་དཔོན་
དམག་རྣམས་ཀྱིས་གར་སོང་མ་ཤེས་པར་ཟིང་ཟིང་ལོང་ལོང་བྱས་ནས་མ་ཤོར་བ་
བྱེད་དགོས་ཟེར་བའི་སྐབས། དགྲ་ལྷ་གཉན་སྟག་དམར་པོ་སྐུ་དངོས་དེ་རུ་བྱོན་
ནས་བདུད་བུ་ཀ་ར་དབང་ཕྱུག་ཕས་བསྐྱབས་ཏེ་རང་གི་མཁར་རྫོང་དུ་བྲོས་ཟིན།
ད་འདི་རུ་སྒུག་འཚོལ་བྱས་ཀྱང་ ཕན་པ་མེད། དེ་ལས་ནུབ་ སྒར་དུ་དཔུང་
འཇུག་བྱེད་དགོས་གསུངས་ནས་མི་སྣང་བར་གྱུར། ལྷ་ ཡི་ ལུང་ བསྟན་ ལྟར་
གསེར་པའི་ཉི་འབུམ་དར་ཡག་དང་བྱེ་བློན་ཆོས་འགྲུབ། ཨ་གྲགས་དང་བཅས་
པའི་ལས་དམག་རྣམས་རིམ་བཞིན་ལམ་དུ་ཞུགས། ར་འདྲ་འཆི་བདག་ཡ་མེད་
ཀྱིས་རྟ་ནག་པོ་འབྲོང་རྒོད་འདྲ་ལེ་ཞིག་གི་གོང་དུ་བུད་དེ་དམག་སྣེ་ཆུ་བོ་ལྷུང་
ལྷུང་འདྲེན་པའི་སྐབས། ནུབ་སྒར་བདུད་ཀྱི་དམག་ཁྲོད་ནས་ལྕགས་ནགས་རི་
བོ་རྩེ་དགུ་ཟེར་ལེ་བས། རྟ་ནག་པོ་རི་བོ་ཙམ་ཞིག་བཞོན། བར་སྒྲ་སྒྲོག་བཞིན་
ར་འདྲའི་ངོ་གདོང་བླངས། མི་ནག་པོ་ཁྱོད་དང་དཔའ་བོ་ང་། སྔར་འཁོན་
དེང་འགྲས་མེད་ཀྱང་དེ། ལས་དང་ཆག་སྒོས་ས་འདིར་ཐུག ད་ཐུག་པའི་མི་
ལ་སྙིང་རྗེ་མེད། ནང་རྣམ་ཤེས་མར་མེ་འདའ་འདྲ་གཅིག་ལུས་ཤ་ཁྲག་ཅོད་
པན་གཏོར་འདྲ་གཉིས། མགོ་དར་འཕྲུ་ཐང་ལ་ལྷུང་ལེ་གསུམ། ལས་མ་ཐོན་
བཞག་ན་ལྕགས་ནག་མིན་ཟེར་ནས། ཕྲག་སྟེང་དུ་ཕོང་བ་གཡག་རོ་ཙམ་ཞིག་
གཟེར་བ་དེ། ཀླད་ལ་ལན་གསུམ་བསྐོར་ནས་འཕེན་པའི་དུས། དགྲ་ལྷ་གཉན་
སྟག་དམར་པོ་དང་ཝེར་མ་སུམ་བརྒྱ་དྲུག་ ཅུས་རྡོ་ཤུགས་བླངས་ཀྱང་། ཟུར་
གཅིག་ར་འདྲར་ཕོག་ཏེ་བཟི་ཁྱོམ་ཁྱོམ་ངང་རྟ་ཐོག་ནས་ལྷུང་གྲབས་བྱས། དེ་
277



ནས་ ཕོང་བ་དེ་མི་ནུབ་དང་རང་འདྲའི་དམག་ཁྲོད་དུ་ལྷུང་ཏེ་བུ་རྟ་བརྒྱ་སྐོར་
ཙམ་ཤི་རྨས་བྱུང་བའི་སྐབས་དཔུང་གཡས་ཕྱོགས་ནས་མི་ནུབ་རྨ་བྱ་བཙན་པོས་
ངོ་གདོང་བླངས་ནས་རྒྱལ་ཕམ་དབྱེ་བ་མ་ཆོད་པའི་སྐབས་དེར། དཔུང་གཡོན་
ཕྱོགས་ནས་ཐེའུ་རངས་བུ་ཡི་ལྷ་དཀར་གྱིས་མདའ་བཏོན་གཞུ་བཏོན་བྱས་ནས་
གླུ་འདི་ཕུལ་ལོ། ། ༡ ལ།
་ ་ ་
ཀླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
རི་གངས་རི་དཀར་པོའི་དབུ་རྩེ་ནས། ། སྲིད་གངས་ལ་ཆགས་པའི་ལྷ་དགུ་
རྣམས། ། དུས་དེ་རིང་ལྷ་དཀར་གྲོགས་ལ་བྱོན། ། དགྲ་ཤ་པའི་མགོ་འཕྲུ་ལེན་
རོགས་མཛོད། ། ལྷ་དེ་འདྲ་ཡན་ལ་འབོད་ལེ་མེད། ། ས་འདི་དང་ས་ངོ་མ་ཤེས་
ན། ། ཤར་འུ་ཟི་ཇ་ཡི་རྒྱལ་ས་ནས། ། ས་འདི་ལ་ཇ་ཐང་དམར་པོ་ཟེར། །
གནའ་སྔ་མོ་ ཇ་ ཚོང་རྒྱག་ ས་ རེད། ། ཚོང་བརྒྱབ་ ནས་ དངུལ་ སྨར་ལེན་ ས་
རེད། ། དུས་ད་ཆ་ལྷ་བདུད་འཁྲུག་ས་རེད། ། ཁྲག་དམར་པོའི་རྒྱ་མཚོ་འཁྱིལ་
ས་རེད། ། ཕོ་ང་འདྲ་ང་ངོ་མ་ཤེས་ན། ། མཐའ་གངས་རིས་བསྐོར་བའི་གནས་
མཆོག་ནས། ། ཕོ་ང་ལ་ཐེའུ་རངས་ལྷ་དཀར་ཟེར། ། དཔའ་རྩལ་དྲུག་མ་ལུས་
ལུས་ལ་རྫོགས། ། གླིང་གེ་སར་རྒྱལ་པོའི་ཆོས་བློན་ཡིན། ། དུས་དེ་རིང་ཉི་མའི་
ཕན་ཆོད་ལ། ། ལྷ་གོང་མའི་བཀའ་བཞིན་རྒྱལ་ཁམས་བསྐོར། ། དམག་འཁྲུག་
འཁྲུག་ཟིང་ཟིང་ལས་ལ་ཞུགས། ། ཕྱི་ནག་པོ་བདུད་ཀྱི་བསྟན་པ་སྣུབ། ། ནང་
དཀར་ཆོས་ དགེ་བའི་ བསྟན་ པ་ སྐྱོང་། ། ཕོ་ ལྷ་ དཀར་ ཟེར་ནས་ གྲགས་ ལེ།
རེད། ། དགྲ་མ་ཐུབ་བསད་ལ་གྲངས་ཀ་མེད། ། སྡུག་ཁྱོད་རང་ཙམ་ལ་སྐྲག་མི་
མིན། ། དཔེ་བཞག་ན་འདྲ་མ་ཨེ་འདྲ་རེད། ། སྐྱེས་ཕོ་རབ་ཕོ་འབྲིང་ཕོ་ཐ་
གསུམ། ། སྐྱེས་ཕོ་རབ་འདྲ་གཉིས་ཐུག་པའི་དུས། ། གཅིག་ངོ་དེ་གཅིག་གིས་
ཤེས་པ་འདྲ། ། གཅིག་ རྒྱུས་དེ་གཅིག་ལ་ ཡོད་པ་འདྲ། ། གཏམ་འདུན་མ་
གཉིས་ཀྱི་གྲོས་འགོ་བཙུགས། ། སྡེ་ཚོ་ཆེན་གཉིས་ལ་འདུག་བདེ་ཐོན། ། མི་
278



དགའ་དེ་ རང་སྐྱིད་གཉིས་ཀ་ཟེར། ། སྐྱེས་ ཕོ་འབྲིང་འདྲ་ གཉིས་ ཐུག་ པའི་
དུས། ། གཅིག་གཏམ་དེ་གཅིག་གིས་ཉན་པ་འདྲ། ། གཅིག་ཡིད་དེ་གཅིག་ལ་
ཆེས་པ་འདྲ། ། གཏམ་བཟང་པོ་བརྒྱུད་ནས་ འདུན་མ་ གྲུབ། ། མཁར་ སྟེ་
གཉིས་བར་ལ་འདུག་བདེ་ཐོན། ། མི་དགའ་དེ་རང་སྐྱིད་གཉིས་ཀ་ཟེར།།
སྐྱེས་ཕོ་ཐ་འདྲ་གཉིས་ཐུག་པའི་དུས། ། གཅིག་མཚང་དེ་གཅིག་གིས་བྲུས་པ་
འདྲ། ། གཅིག་ངར་དེ་གཅིག་ལ་སྐྱེས་པ་འདྲ། ། གཏམ་ཚིག་གསུམ་གོང་ནས་
གྲི་མགོ་འཕུར། །གཏམ་ངན་པ་བརྒྱུད་ནས་སྡེ་གཉིས་གཏུག ། མི་མེད་དེ་
རང་མེད་གཉིས་ཀ་ཟེར། ། དེ་ཟེར་ཡང་ཟེར་ལ་བདེན་ཡང་བདེན། ། ཁྱོད་
ལྕགས་ནག་ རྩེ་ དགུ་ ཟེར་ ལེ་ བས། ། གཏམ་ ཚིག་ གསུམ་ གོང་ ནས་ ཕོང་ བ་
བཏེགས། ། ངེད་བློན་ཆེན་ར་འདྲའི་ཐོག་ཏུ་འཕངས། ། ཕོ་བདག་མེད་ ཁ་
ནས་སྟོང་གཏམ་བཤད། ། དོན་ལག་ལེན་མིག་གིས་མཐོང་ས་ལ། ། དམག་བུ་
རྟ་ཁ་ཤས་ཕོང་འོག་སོང་། ། དེ་མ་གཏོགས་རྟགས་མ་ག་ན་གདའ། ། ད་ད་
དུང་བདུད་བློན་བཅུ་གསུམ་ནང༌། ། ཕོ་ཨ་ཡོད་ནང་གི་དེ་ཡོད་ཟེར། ། དེ་ཟེར་
ཡང་ཁྱི་རྒན་ཨ་སོབ་ལ། ། མིང་སྟག་ཁྱི་སེང་ཁྱི་ཐོགས་པ་འདྲ། ། བློ་དཔའ་རྩལ་
མེད་ལེའི་ ཕོ་ ཐ་ཁྱོད། ། ངས་ གཟིག་ ཤུབས་ གཡོན་མའི་ནང་ རྒྱུད་ནས། །
གཞུང་དུང་གཞུ་དཀར་མོ་རང་འགུག་འཐེན། ། གཡས་སྟག་དོང་ཕྲ་མོའི་ནང་
རྒྱུད་ནས། ། མདའ་དུག་མདའ་ཤ་ཟན་ངར་ཆེན་བླངས། ། ལུས་སྙིང་དཀར་
སྟེང་གི་མེ་ལོང་དེ། ། ཁྲ་ཤིགས་སེ་གཏོར་ནས་དགྲ་ལྷ་ལ། ། ཁྱོད་མི་ནག་སྙིང་
གི་དམར་མཆོད་ ཕུལ། ། ནང་ དགའ་ཉེ་མཆི་ མ་ཤོར་ལེ་ གཅིག ། ཤར་འུ་
འབངས་བློ་ཡིད་ཚིམ་ལེ་གཉིས། ། ང་ཐེའུ་རངས་གྲགས་པ་ཁྱབ་ལེ་གསུམ། །
ལས་མ་ཐོན་ཟེར་ན་དཔའ་བོ་མིན། ། གླུ་གོ་ན་ནག་པོའི་ཡིད་ལ་ཞོག ། གླུ་མ་
གོ་ཟེར་ན་སྐྱོར་རྒྱུ་མེད། །
ཅེས་གླུ་མཇུག་རྫོགས་པ་དང་མཉམ་དུ་གཞུ་སྟེང་དུ་བཞག་པའི་མདའ་མོ་
དེ་འུར་སྒྲ་དང་བཅས་འཕངས་སོང་བས། ཁོའི་ བྲང་ངོས་ སུ་ བཏགས་ པའི་
279



ལྕགས་ཁྲབ་ནག་པོ་དེ་ སིང་སྒྲ་འཁྱིལ་ལེར་གཏོར་མོད། ནང་དུ་དམུ་ བདུད་
བཙན་གསུམ་གྱི་མཚོན་སྲུང་ལྕགས་ཀྱི་རིལ་བུ་གསུམ་ཡོད་ལེས་མེདའི་ཤུགས་
བླངས་ཏེ་ལུས་ལ་མ་གནོད། དེར་ཁོས་རྟ་ཐོག་ནས་ཧི་ཧི་ཟེར་བཞིན་ཁྲོ་བའི་
གད་བརྒྱངས་ཆེན་པོ་ཞིག་བྱས་ནས། མདའ་མ་འཕངས་གོང་མི་ཁྱོད་མདའ་
འཕེན་མཁས་པ་ཞིག་ཡིན་ཤས་ཆེ་བསམ་མོད། མདའ་འཕངས་རྗེས་མི་ ཁྱོད་
མདའ་ལ་རང་དབང་ཐོབ་པའི་མི་ཞིག་རེད་མི་འདུག་ཟེ། རལ་གྲི་རྣོ་ཆོད་ནག་
པོ་མཁའ་ལ་འཕྱུར་ནས་ལྷ་དཀར་གྱི་སྟེང་དུ་མཆོངས། རལ་གྲི་གཡུགས་སྐོར་
བཅུ་གྲངས་བྱས་པའི་མཚམས་སུ་ཐེའུ་རངས་ལྷ་དཀར་གྱིས་ཁོའི་གྲི་ངོ་མ་ལོན་
པར་རྟ་ཁ་ཕྱིར་གཅུས་པ་དང་། ཁོས་ལམ་ཞོར་དུ་མི་ནུབ་རྨ་བྱ་བཙན་པོའི་ཐོག་
ཏུ་ རལ་གྲི་ཕྱིར་གཡུགས་བྱས་པ་དེ་རྟ་འདོ་བ་སྤྲིན་དཀར་ལྡིང་ཤེས་ཀྱི་སོག་པ་
གཡས་པའི་སྟེང་དུ་ཕོག་ནས་ཐང་ལ་འགྱེལ། མི་ནུབ་རྨ་བྱ་བཙན་པོ་ཅི་བྱ་མེད་
པར་སྲོག་མགོ་གང་ཐོན་གྱིས་གཡས་བྲོས་གཡོན་བྲོས་བྱེད་པའི་སྐབས། ཐེའུ་
རངས་ལྷ་དཀར་ གྱིས་ རྒྱང་ ཙམ་ ནས་ མདའ་ གསུམ་ སྤྲིངས་ ཏེ་ ངར་ཅུང་ ཟད་
གཅོག་ཐུབ་ཙམ་བྱུང་བའི་སྐབས་དེར། རྒྱལ་སྲས་ནམ་མཁའི་བློ་གྲོས་དཔོན་
འཁོར་གསུམ་དཔུང་སྣོན་དུ་བྱོན་ནས་རྒྱལ་སྲས་ཀྱིས་ཞགས་པ་གཡུགས་སོང་བ་
དེ། ཁོའི་སྐེ་ལ་ཐེབས་ནས་ཕར་འཐེན་ཚུར་འཐེན་དང་། ལྷག་པར་ཁོས་རལ་
གྲི་རྣོ་ཆོད་ནག་པོ་ལན་མང་བཏབ་ནས་ཞགས་པ་གཅོད་རྩིས་བྱས་ཀྱང་ཕྱི་མེ་ལྕེ་
འཁྱིལ་བ་འདྲ་ལེའི་ཞགས་པའི་ནང་ངོས་སུ། རྒྱུ་རིན་ཆེན་སྣ་ལྔ་ལས་གྲུབ་པའི་
ཞིགས་སྐུད་ཕྲ་སྦོམ་སྟོང་སྐུད་ཙམ་ཡོད་ལ་དེ་གཅོད་མ་ཐུབ། ཡིན་ནའང་བདུད་
བློན་དེ་སྟོབས་ཤུགས་གླང་ཆེན་ལྟར་ཆེ་བས། རྒྱལ་སྲས་དཔོན་འཁོར་རྣམས་
ཐལ་བ་འཚུབ་འཚུབ་དུ་དྲུད་ནས་ཡོད་པའི་ སྐབས་ གསེར་པའི་ཉི་འབུམ་དར་
ཡག་རི་གཟར་ནས་རྦབ་རྒོད་འགྲིལ་བ་ལྟར་ར་མདར་བྱོན་ནས་ཞགས་སྣེ་བཟུང་
བ་དང༌། ཁོས་དེ་མར་རལ་ སྐོར་གསུམ་གཡུགས་ཀྱང་ཉི་འབུམ་ལ་མ་གནོད།
ཉི་འབུམ་གྱིས་རྣོ་ངར་ཤིན་ཏུ་འཛོམས་པའི་རལ་གྲི་སྲོག་གཅོད་ངར་མ་བཏབ་
280



ཐེངས་གཅིག་ལ་ཁོའི་སྐེ་ཡུངས་རྡོག་བཅད་པ་ལྟར་བྲེགས་ནས་ཐང་ལ་འཕངས་
པ་དང༌། གླིང་དཀར་དཔོན་དམག་རྣམས་ཀྱིས་ཀི་བསྭོ་ ཧོ་ཡིས་ བརྒྱངས་ ཏེ་
བདུད་དམག་ གི་ ཁྲོད་དུ་མཆོངས། མགོ་འབུལ་ཞུ་མི་རྣམས་ཀྱི་ མགོ་ འབུལ་
བླངས། མགོ་འབུལ་མི་ཞུ་མཁན་མཚོན་འོག་ཏུ་དྲངས་ནས་ནུབ་སྒར་ཚེགས་
མེད་དུ་བླངས། རྒྱལ་ཁའི་བ་དན་མཁའ་དབྱིངས་སུ་བསྒྲེངས་ཏེ་དགའ་འབོད།
རྒྱ་ཆེན་མཛད་ནས་བཞུགས་པར་གདའོ། ། :༡༥
1:|:ཀྱི་ཉི་མ་དེ་ཡི་ཕྱི་ནང་ཤར་སྒར་དམག་གི་ཁས་ལེན། དགྲ་མགོ་བརྡུང་བའི་
ཐོ་བ་ལ་འདན་མ་གཡུལ་རྒྱལ་ཐོག་རྒོད། དར་རྗེ་སེང་སྟག་ཨ་དོམ། སྟོབས་
ཆེན་རིན་ཆེན་གྲགས་པ། སྟག་གཟིག་ཞལ་དཀར་ལྡན་པ། ཞང་ཞུང་སྟག་མོ་
ཁྲི་བཙན། རྡ་ར་མཐིང་ཤེད་འབྲུག་རྒྱལ། སུམ་པའི་གའུ་རྒྱལ་མཚན་བཅས་
གླིང་དཀར་དཔའ་རྟུལ་བདུན་པོ་དེས། རང་རང་དམག་གི་མགོ་མོ་དྲངས། སྔ་
རྟིང་རིམ་པ་དར་ལ་མུ་ཏིག་བརྒྱུས་འདྲ་བྱས། འུ་ཟི་རྐྱང་ཐང་དཀར་པོའི་ཚུར་
མཐའ་བྱེ་མ་རླུང་ཆེན་གྱི་ཕར་མཐའ། ཇ་ཤིང་ལོ་མཆེ་རྒྱས་པའི་ཡར་ཐད་ལ།
ལས་དམག་ཆུ་སྤྲིན་འཁྲིགས་པ་ལྟར་སྤུངས་བྱུང་བའི་སྐབས་དེར། ཤར་སྒར་
བདུད་ཀྱི་དམག་ཁྲོད་ནས་དུག་སྤྲུལ་མཆེ་བ་མགོ་བཞི་དང༌། ལྕགས་ཁྲི་བུ་ཡི་
འབུམ་ཐུབ། ཁྲི་རྒོད་སྟོབས་ལྡན་ནག་པོ་ཟེར་བས་རང་རང་གི་རྟ་ཐོག་ཏུ་བྱེད།
འཆི་བ་སྲོག་ལ་ཐུག་ཀྱང་འཇིགས་རྒྱུ་མེད་ཟེར་ནས་གླིང་པའི་དམག་ཁྲོད་དུ་
མཆོངས། སྟག་གཟིག་དང་ཁ་ཆེའི་ལས་དམག་བརྒྱ་སྐོར་ཙམ་གཡས་བསྒྲལ་
གཡོན་བསྒྲལ་བཏང༌། སྟག་བློན་ཞལ་དཀར་དང་ཁ་བློན་རྡ་ར་མཐིང་ཤེད་ཀྱིས་
གདོང་བླངས་པ་དང༌། བདུད་བློན་ལྕགས་ཁྲི་འབུམ་ཐུབ་ཀྱིས་མདའ་གསུམ་
སྤྲིངས་ཀྱང་དཔའ་བོ་གཉིས་ལ་གནོད་མ་འཁྲུག དེར་ཞལ་དཀར་ནས་མདའ་
ལན་གཉིས་སྤྲིངས་པའི་དང་པོ་དེ་ལྕགས་ཁྲི་འབུམ་ཐུབ་ཀྱི་སོག་པ་གཡས་པའི་
སྟེང་དུ་ཕོག གཉིས་པ་དེ་ཁྲི་རྒོད་སྟོབས་ལྡན་གྱི་བྲང་དཀྱིལ་དུ་ཕོག་ནས་གཉིས་
ཀར་མདའ་རྨས་ཆེ་ཙམ་བྱུང་རུང་། ངར་སྐད་སྒྲོག་བཞིན་ཞལ་དཀར་གྱི་ཐད་
281



དུ་མཆོངས་གཤོམ་བྱེད་པའི་སྐབས། དཔའ་རྒོད་འདན་མས་རླུང་འཚུབ་པ་
ལྟར་གདོང་བླངས་པ་དང༌། ཁྲི་རྒོད་སྟོབས་ལྡན་གྱིས་མདའ་བཏོན་གཞུ་བཏོན་
བྱས་ནས་གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ཨ་སྔོན་ནམ་མཁའི་གཞལ་ཡས་ནས། ། ལྷ་དགའ་རབ་དབང་གི་རྒྱལ་པོ་
གཅིག ། བར་བྲག་དམར་རྩེ་དགུའི་ནང་རྒྱུད་ནས། ། ལྷ་བཙན་རྒོད་དར་མ་
དམར་པོ་གཉིས། ། འོག་མུན་པ་ནག་པོའི་ཕོ་བྲང་ནས། ། མཐའ་སྲིན་པོའི་
རྒྱལ་པོ་གདོང་དམར་གསུམ། ། རང་སྐུ་འཁོར་སྲུང་མ་འབུམ་གྱིས་བསྐོར། །
ང་ཁྲི་ རྒོད་སྟོབས་ལྡན་གྲོགས་ལ་བྱོན། ། དགྲ་མི་སྔོན་ མགོ་འཕྲུ་ ལེན་ རོགས་
མཛོད། །ས་འདི་དང་ས་ངོ་མ་ཤེས་ན། ། ཇ་ ཤིང་ལོ་ རྒྱས་ པའི་ཡར་ཐད་
ཟེར། ། ཕོ་ང་འདྲ་ང་ངོ་མ་ཤེས་ན། ། རྒྱ་ནག་ པོ་ ཆགས་ པའི་ གཡས་ཟུར་
ནས། ། མཐའ་སྲིན་པོ་ཆགས་པའི་གཡོན་ཟུར་ནས། ། བར་དུ་རུ་ཆགས་པའི་
ནང་རྒྱུད་ནས། ། ཕོ་ང་ལ་ཁྲི་རྒོད་སྟོབས་ལྡན་ཟེར། ། ཕོ་ཁྲི་དང་འཛིངས་ནས་
ཁྲི་རྒོད་དང་། ། གླང་ སྟོང་དང༌ གཏུག་ནས་ སྟོབས་ ལྡན་ ཐོགས།། གཏམ་
བདེན་དང་མི་བདེན་རྗེས་ནས་གསལ། ། གཅིག་གཅིག་དང་གཉིས་གཉིས་ཤོད་
ཁོམ་མེད། ། ཁྱོད་མི་སྔོན་རྟ་སྔོན་སྔོ་ལེབ་ཅན། ། སྔོ་སྔོན་མོ་དགུ་ཡིས་བསྐོར།
ལེའི་མི། ། ན་དབང་པོ་ཡར་ལ་དར་ལེའི་དུས། ། ཕོ་རྒོད་ཞིན་ཅི་ཡིན་མི་ཤེས་
དེ། །ད་མི་རྒན་རྒས་པའི་དཔའ་རྟགས་གཅིག ། རྟ་འདོ་བ་འཁོགས་པའི་
མགྱོགས་དེར་གཉིས། ། དུས་ད་ལོ་ཨེ་ཡོང་བསམ་བློ་ཐོངས། ། དཔེ་བཞག་ན་
འདྲ་མ་ཨེ་འདྲ་རེད།། ཤར་ཁྲི་གདུགས་ཉི་མའི་འགྲིམ་ལམ་ན། ། འབུ་མེ་ཁྱེར་
སྲིན་བུས་འོད་ངོམ་བྱེད། ། དོན་སྲིན་བུ་སྣང་བ་མཐོ་བ་ལས། ། མདངས་འོད་
མདངས་མི་གཅིག་སོ་སོ་ཟེར། །ཆབ་གཙང་ཆབ་སྔོན་མོའི་འཁྱིལ་ལམི་ན།།
ཆུང་རྫིང་ཆུང་འདམ་ཆུས་གཡས་སྐོར་བྱེད། ། དོན་འདམ་ཆུ་སྣང་བ་མཐོ་བ་
282



ལས། ། རླབས་རྦ་ཀློང་མི་གཅིག་ཁག་ཁག་ཟེར། ། ང་ཕོ་གསར་དཔའ་བོ་ཁྲི་
རྒོད་གདོང༌། ། ཁྱོད་མི་རྒན་སྦལ་རོས་འགྲན་འདོད་དེ། ། དོན་ཀོ་སྦལ་ལྟ་བ་
མཐོ་བ་ལས། ། ཉ་གསེར་མིག་གདོང་ལ་འགྲིམ་རབས་མེད། ། ལུས་ གཤོག་
རྩལ་རྒྱུས་ལུགས་ཁག་ཁག་རེད། ། གཏམ་མ་ཕུགས་འདྲ་མ་བཤད་པས་ན། །
སྐྱིད་རང་ཡུལ་རང་མཁར་མི་བཟུང་ནས། ། འཆི་ཚེ་མཇུག་བདེ་བར་མ་རོལ་
ནས། ། སྡུག་དྲག་པོའི་དམག་ལ་གཞོལ་ལེ་དེ། ། སྲོག་རིན་ཆེན་དང་པོ་འབེན་
ལ་བཙུགས། ། མགོ་དར་འཕྲུ་རྒྱུགས་སེ་ཐང་ལ་ལྷུང༌། ། ཕྱི་འདོམ་གང་གྲུ་བཞི་
བྱ་ལ་སྦྱིན། ། ནང་ལུས་མེད་ཤེས་པས་དམྱལ་ཁམས་འགྲིམ། ། བཀྲ་མ་ཤིས་
གཏམ་ངན་གཞིས་ལ་གྲགས། ། ནང་བཟའ་ཚང་བུ་ཕྲུག་མཆི་མ་ཤོར། ། ། ཕྱི་
དགྲ་སྡེས་ཀི་བསྭོ་ཧོ་ཡིས་ བརྒྱངས། ། གླིང་ ཤར་སྒར་ཡུ་མེད་བཅོས་འདོད་
རེད། ། གླུ་གོ་ན་རྣ་བའི་ཡིད་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
ཅེས་གླུ་མཇུག་རྫོགས་པ་དང་མཉམ་དུ་མདའ་གཉིས་སྤྲིངས་པའི་དང་པོ་
དེ། བློན་ཆེན་འདན་མའི་མདུན་ཁྲབ་དམར་པོའི་སྟེང་དུ་ཐེབས་མོད། རྒྱུན་
ཐག་ཁ་ ཤས་བཅད་པ་ཙམ་ལས་ སྐུ་ལ་མ་གནོད། མདའ་ གཉིས་པ་དེ་རྡ་ར་
མཐིང་ཤེད་འབྲུག་རྒྱལ་གྱི་སྒ་སྔ་རུའི་སྟེང་དུ་ཕོག ཁྲ་ཤིག་གེར་གཏོར་སོང་བ་
ལས་སྐུ་ལ་མི་གནོད། དེར་འདན་མ་གཡུ་རྒྱལ་ཐོག་རྒོད་ཀྱིས་འདན་གཞུ་དཀར་
མོ་མཐེབ་ཆེན་གྱི་སྟེང་དུ། ལྷ་མདའ་སྒྲོ་བཞི་མ་ཞིག་བཞག་ཏེ་ཁྲི་རྒོད་དཔའ་བོ་
སྟོང་གཏམ་ཅན། དང་པོ་ང་ཡི་གླུ་འདི་ཉོན་གསུངས་ནས་ཐ་ལའི་རྟ་ལ་དྲངས་
ནས་གླུ་འདི་ཕུལ་ལོ། །ཕྱོགས་
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མགོ་སྤྱི་ གཙུག་ པདྨའི་ གདན་ སྟེང་ ནས། ། ལྷ་ ཆོས་ སྐུ་ ལོངས་ སྐུ་ སྤྲུལ་ སྐུ་
གསུམ། ། བྱིན་རླབས་པ་ཅན་གྱི་ལྷ་གསུམ་མཁྱེན། ། དཔའ་དགྲ་ལྷ་ཝེར་མས་
ཁ་འཛིན་མཛོད། ། གྲུབ་ས་ར་ཧ་པས་མགོན་སྐྱབས་མཛོད། ། ལྷ་དེ་འདྲ་ཡན་
283



ལ་ཡར་འབོད་མེད། ། ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་
ནས། ། ཕོ་ང་འདྲ་ང་ངོ་མ་ཤེས་ན། ། ཤར་གླིང་དཀར་ནོར་བུའི་གདན་ས་ནས།
འདན་ཁ་ ར་ཆུ་ར་སེར་ར་གསུམ། ། དམག་ཁྲི་སྐོར་བཅུ་གཉིས་ནང་རྒྱུད་
ནས། ། ཕོ་ང་ལ་འདན་མ་སྤྱང་ཁྲ་ཟེར། ། མདའ་ནམ་འདྲེན་ཁ་ལོ་སྒྱུར་ནས་ནི།
དགྲ་མ་ཐུབ་ཆམ་ལ་འབེབས་མི་ཡིན། ། དུས་དེ་རིང་ཉི་མའི་ཕན་ཆོད་ལ། །
མཐའ་རྒྱལ་ཁག་བཅུ་སྐོར་དབང་དུ་འདུས། ། དབང་འདུ་མི་སུ་ཡིན་མ་ཤེས་
ན། ། ལྷ་རིགས་གསུམ་རྣམ་པའི་སྤྲུལ་པ་དེ། ། གླིང་སེང་ཆེན་དམག་གི་རྒྱལ་པོ་
དང༌། ། གར་གྲུབ་ཐོབ་བརྒྱ་བཅུའི་སྤྲུལ་པ་དེ། ། གླིང་དཔའ་རྒོད་བརྒྱད་ཅུ་
མིན་པ་མེད།། ། སྒོས་ནང་ཚན་འདན་མ་སྤྱང་ཁྲ་ང་། ། གར་ས་ར་ཧ་པའི་སྤྲུལ་
པ་ཡིན། ། རྟ་འདོ་བ་དངོས་གྲུབ་ལྡེམ་པ་འདི། ། གར་བྱ་རྒོད་བརྒྱད་ཅུའི་སྤྲུལ་
པ་རེད། ། ན་རྒས་ནས་ལོ་བརྒྱར་ཉེ་ན་ཡང་། ། སེམས་སྣང་བ་མི་འཁྲུལ་དྭངས་
གསལ་ཡིན། ། ལུས་དཔུང་ཤེད་མི་ཉམས་སྔར་མུས་ལ།། སྒོས་འབྱུང་བ་བཞི་
ལ་རང་དབང་ཐོབ། ། དགྲ་ཁྱོད་འདྲ་ཙམ་ལ་སྐྲག་མི་མིན། ། རྗེ་སངས་རྒྱས་
བསྟན་པ་ཨེ་དར་བསམ། ། ཞྭ་དམར་སེར་བསྟན་པ་ཨེ་ཚུགས་བསམ། ། བར་
མི་ཡུལ་བདེ་སྐྱིད་ཨེ་ཡོང་བསམ། ། དགྲ་བདུད་སྲིན་ཆམ་ལ་འབེབས་དགོས་
བསམ། ། ཇ་བདུད་རྩིའི་གཏེར་ཆེན་ལེན་དགོས་བསམ། ། རྟ་འདོ་བ་བཞོན་
ནས་འཁོར་གསུམ་བསྐོར། ། ཁྱོད་ཕོ་གསར་གདོང་ལ་བཅར་ལེ་ཡིན། ། ང་མི་
རྒན་སྦལ་རོའི་མདའ་རྩལ་དང༌། ། ཁྱོད་ཁྲི་རྒོད་བུ་ཆུང་མདའ་རྩལ་གཉིས། །
མདའ་འཕེན་ལུགས་མི་འདྲ་སོ་སོ་རེད། ། ཕོ་སྐྱེན་པོའི་མདའི་ལ་ཐེབས་གསུམ་
ཡོད། ། རྒྱབ་ སོག་པ་མ་འགུལ་སྐྱེན་པོའི་མདའ། ། མཐེབ་དོན་མེད་མ་ཤོར་
སྐྱེན་པོའི་མདའ། ། ལག་ གཞུ་མོ་མ་ཡོ་སྐྱེན་པོའི་མདའ། ། མདའ་དེ་འདྲ་
འཕེན་མཁན་དཔའ་བོ་དེ། ། ལྷོ་འཛམ་བུ་ གླིང་ གི་ མངའ་ཞབས་ལ། ། ང་
གཡུལ་རྒྱལ་འདན་མ་ཐོག་ རྒོད་གཙོས། ། མདའ་སྐྱེན་མིང་ཐོགས་པ་གསུམ་
ལས་མེད། ། དུས་དེ་རིང་ཉི་མའི་གདོང་གང་ལ། ། ང་འདན་མས་མདའ་མོ་
284



འཕངས་ནས་ནི། ། ཁྱོད་ལྔ་པའི་ལམ་དུ་མ་བརྫངས་ན། ། ཕོ་འདན་མས་ཅི་
བཤད་སྟོང་གཏམ་གྱིས། །གཞུ་འགོ་མོ་ ལྷ་ཆེན་ཚངས་པས་འཚོས། ། གཞུ་
སྐེད་པ་གཉན་ཆེན་སྐུ་ལྷས་འཚོས། ། གཞུ་མདའ་འདབ་ཀླུ་ རྒྱལ་ གཙུག་ནས་
འཚོས།། སྟོང་དགྲ་བོའི་མགོ་འཕྲུ་ལེན་རོགས་མཛོད། ། གླུ་གོ་ན་རྣ་བའི་ཡིད་
ལ་ཞོག །
། ཁོ་ན
ཅེས་ཟེར་བའི་ གླུ་ མཇུག་ རྫོགས་ པ་ དང་ མཉམ་ དུ་ འདན་ མས་ མདའ་
གཅིག་སྤྲིངས་སོང་བ་དེ། ཁོའི་བྲང་དཀྱིལ་དུ་ཕོག་ནས་ལྕགས་ཁྲབ་ནག་པོའི་
མདའ་ལེན་སིང་སྒྲ་འཁྱིལ་ལེར་གཏོར་སོང་བས་མི་ཚད་འབུ་དུང་ཕྲུག་གིས་ཆུ་
སྲིན་ལ་སོ་བརྒྱབ་པ་ལྟར་མདེའུ་རྒྱབ་ནས་སྔོ་འཁྱུག་གེར་ཐོན། ཆུ་ཕར་རིའི་
སྤང་རི་ཞིག་ལ་ཐེབས་ནས་སྤང་ཕུབ་ཙམ་བདུན་ཆག་ཉིལ་དུ་བཏང༌། དེ་ནས་
ལྷ་མདའ་དེ་འུར་སྒྲ་དང་བཅས་འདན་མའི་གཞུ་ཤུབས་སུ་ལོག་པར་གདའ། ལྷ་
མདའ་དེས་ཁོའི་སྙིང་དམར་གཞུང་བཤགས་བཏང་ཏེ་ལྟོ་བ་ནས་ཁྲག་དམར་
བྱུར་བྱུར་དུ་ཐོན་མོད། ཁོས་ལག་པ་གཡོན་མས་རྨ་ཁ་བཀབ། ལག་པ་གཡས་
པས་རལ་གྲི་འཕྱར་ཏེ་འདན་མའི་ངོ་གདོང་བླངས། རལ་སྐོར་གཡུགས་ཐེངས་
བཞི་ལྔའི་མཚམས་སུ་འདན་མས་ཁོའི་ལུས་ཕྱེད་བཤགས་བཏང་ནས་འགོ་འཕྲུ་
གོང་ལེན་བྱེད་པའི་སྐབས། དུག་སྦྲུལ་མཆེ་བ་མགོ་བཞིའི་སྙིང་ལ་གྲི་བཙུགས་པ་
ལྟ་བུའི་ན་ཟུག་དྲག་པོ་བྱུང་ནས་ལམ་ཞོར་དུ་ཞང་ཞུང་དང་ཁ་ཆེ་སྟག་གཟིག་
དང་སོག་པོའི་ལས་དམག་བརྒྱ་སྐོར་ཙམ་ཐང་ལ་བཏབ། དེ་ནས་རྒྱ་སྟག་ཁྲོས་
པ་ལྟར་འདན་མའི་འཁྲིས་སུ་བྱུང་བའི་སྐབས་ཞང་ཞུང་སྟག་མོ་ཁྲི་བཙན་གྱིས་
འདོ་བ་གངས་དཀར་ལྡིང་ཤེས་ཀྱི་གོང་དུ་བུད། ཁོའི་གདོང་ལེན་དུ་ཐོན་ནས་
མདའ་ཞིག་སྤྲིངས་པ་དེ་བྲང་ངོས་ཀྱི་ལྕགས་ཁྲབ་སྟེང་དུ་ཕོག་ནས་སིང་སྒྲ་འཁྱིལ་
ལེར་གཏོར་བས་མི་ཚད། སྙིང་དཀར་ནག་གཉིས་ཀྱི་མཚམས་སུ་གཏུག་ཀྱང་བླ་
གནས་དགུ་ཡོད་པའི་ནང་ནས་ལྷ་མདས་བླ་གནས་གཉིས་མ་གཏོགས་གཅོད་མི་
ཐུབ། ཁོས་རལ་གྲི་འཕྱར་ནས་ སྟག་མོ་ ཁྲི་ བཙན་ གྱི་ ཐོག་ ཏུ་ མཆོངས། ཨ་
285



གྲོགས་ཉི་གྲགས་དང་རྡ་ར་མཐིང་ཤེད་འབྲུག་རྒྱལ། ཞང་བློན་བྲག་སྟོད་དཀར་
པོས་གྲི་ སྡེབ་བྱས་ཀྱང་ཁོ་ལ་མ་གནོད། ཁོས་ ཞང་བློན་ བྲག་ སྟོད་ དཀར་པོ་
གཙོས་ དཔའ་བོ་དྲག་ གྲས་ གཉིས་ཀྱི་ སོག་ པར་ རལ་གྲི་ བཏབ་ནས་ ཐང་ལ་
འཕངས། སྟག་མོ་ཁྲི་བཙན་གྱིས་ཁོའི་གྲི་ངོ་མ་ལོན་པར་རྟ་ཁ་ཕྱིར་གཅུས་པ་
དང་སྟོབས་ཆེན་རིན་ཆེན་གྲགས་པ་དང་ཨ་གྲགས་ཉི་མ་གྲགས་པས་དེ་ཉིད་དུ།
ངོ་གདོང་བླངས། རལ་གྲི་གཡུགས་ཐེངས་བཅུ་སྐོར་བྱས་ཀྱང་རྒྱལ་ཕམ་དབྱེ་
འབྱེད་དཀའ་ བའི་ སྐབས་ དེར། དཔའ་ ཡ་ མེད་ སེང་ སྟག་ ཨ་ དོམ་ གྱིས་ རྟ་
མགྱོགས་པ་སྟོང་རི་དར་དཀར་གྱི་གོང་དུ་བུད། སེང་གེ་གངས་ནས་འགྱིངས་པ་
ལྟར་ཁོའི་གདོང་བླངས་ནས། མཚོན་ལེབ་ཆེན་ མི་ ཡི་ ཤ་ གྲི་ དེ་ ལན་ གསུམ་
གཡུགས་པའི་དུས། རལ་གྲི་ཤ་ཟན་ངར་མའི་མདུན་ལ་ངོ་གདོང་མི་ཆགས་པར་
རྟ་ཁ་ གཅུས་ནས་རང་ སྒར་དུ་བྲོས། སེང་ སྟག་ དང་ འདན་ མ། ཨ་ གྲགས།
ཆོས་འགྲུབ་དང་བཅས་པས་རྒྱབ་རྒྱུག་གིས་བདའ་འདེད་བྱས་ཀྱང་། 》 སྒྲིབ་ཤིང་
རླུང་གི་འཁོར་ལོས་སྒྲིབ་ཏེ་གར་སོང་མ་ཤེས། དེ་ནས་ཤར་སྒར་ཐོགས་མེད་དུ་
བླངས་ནས་དགའ་བདེའི་དཔལ་ལ་རོལ་ནས་བཞུགས་པར་གདའོ། ། བདག་
ཉི་མ་དེ་ཡི་ཕྱི་ནངས་བདུད་བུ་ཀ་ར་དབང་ཕྱུག་དང༌། དུག་སྦྲུལ་མཆེ་བ་
མགོ་བཞི་གཉིས་ནང་མོལ་བྱས་ནས་ཨ་གནམ་རྒྱལ་པོར་བལྟ་བར་སོང་། ལྕགས་
མཁར་མུན་པ་དགུ་རྫོང་གི་ནང་དུ་འབྱོར་བའི་སྐབས་དེར་མི་བཞག་ནས་ཁྱི་ཡང་
མཐོང་རྒྱུ་མེད་པས། བདུད་ཀྱི་རྒྱལ་བློན་གཉིས་ཧང་སངས་ནས་ ཤེས་ རབ་
བཟང་པོས་མགོ་བསྐོར་བཏང་འདུག་ཟེར། རེ་ཞིག་ཅི་བྱ་མ་ཤེས་ཡིད་གདུང་
ནས་བསྡད་པར་གྲགས་སོ། ། །
དེ་ནས་ཉིན་ཞག་གཅིག་སོང་བའི་ཕྱི་ཉིན་བདུད་བློན་རྣམས་རྒྱལ་པོའི་
གམ་དུ་འཛོམས་དགོས་པའི་བརྡ་སྦྱོར་བྱས། གྲོས་དབང་རྣམས་ངོ་ཀློད་ནས་
མཁར་རྫོང་དུ་འབྱོར་བ་དང༌། བདུད་བུ་ཀ་ར་དབང་ཕྱུག་གིས་ང་རང་རྣམས་
མཐོ་ནམ་མཁར་འཕུར་རྒྱུ། ཡང་མིན་ན་དམའ་ས་ལ་འཛུལ་རྒྱུའི་ཐབས་དང་
286



ཤེས་རབ་སུ་ལ་ཡོད་ཟེར་ནས་གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
གནམ་རིམ་པ་བཅུ་གསུམ་ཡང་སྟེང་ནས། །འཇའ་འོད་ཟེར་འཁྲིགས་ པའི་
གུར་ཁང་ནས། ། ཕ་ཡབ་ཆེན་དགའ་རབ་དབང་ཕྱུག་མཁྱེན། ། ཐུགས་མཁྱེན་
གཟིགས་སྲས་བུའི་གླུ་སྣེ་དྲོངས། ། ས་འདི་དང་ས་ངོ་མ་ཤེས་ན། ། ཤར་འུ་ཟི་
ཇ་ཡི་གནས་ཡུལ་ནས། ། ཕུ་ལུང་ཆེན་གསུམ་གྱི་སུམ་མདོ་ཟེར། ། ཕོ་ང་འདྲ་ང་
ངོ་མ་ཤེས་ན། ། ལྷ་དགའ་རབ་དབང་ཕྱུག་ཐུགས་སྲས་ལ། ། བདུད་སྲིན་པོ་
སྡེབ་མའི་རྒྱལ་པོ་ཡིན། ། དེ་རེད་དེ་ང་རང་རྒྱལ་བློན་རྣམས། ། གཞིས་ཆགས་
མེད་འཇིག་ལ་ཐུག་ན་ཡང༌། ། ལྷ་དབང་ཕྱུག་ཆེན་པོའི་ལུང་བསྟན་མེད། ། ད་
ང་རང་དཔུང་དམག་ཁྲ་མོ་འདི། ། སྲོག་རང་མགོ་ཐོན་ཐབས་མ་བྱས་ན། ། ཕོ་
གཅིག་མཇུག་གཉིས་ཤིའི་དུས་ལ་གྱུར། ། ལས་མི་བཟང་རྩ་བ་སྟོང་ལ་ཉེ། །
དུས་དེ་རིང་ཉི་མའི་ཕན་ཆོད་ལ། ། མཐུ་རྩལ་སྣ་རྫོགས་པའི་མིག་དགུ་དང༌། །
ཕོ་འབུམ་ ཐུབ་ ཐོགས་ པའི་ མི་ བཞི་ ཤོར། ། བློ་ ཤེས་ པ་ བཀྲ་ བའི་ བློན་ ཆེན་
ནང་། ། ཕོ་ཤེད་ཆེན་དམར་ཚ་ཡ་མེད་དང༌། ། ཕོ་ཁྲི་རྒོད་སྟོབས་ལྡན་མདའ་
འོག་གྲོངས། ། དམག་བུ་རྟ་བསད་ལ་གྲངས་མེད་རེད། ། ད་ང་རང་རྒྱལ་བློན་
འཕྲོ་དམག་རྣམས། ། དགྲ་ཤ་པའི་ལག་ནས་ཐར་ལེ་དཀའ། ། དེ་མི་ཐར་རྩ་བ་
བཤད་པས་ན། ། མི་གཡོ་ཆེན་ཤེས་རབ་བཟང་པོ་ཁོས། ། ངེད་རྒྱལ་བློན་འདུ་
ར་ཚོགས་པའི་དུས། ། གཏམ་གཡོ་ཆེན་རི་མགོའི་རྩེ་ནས་བསྐོར། ། ཇུས་ངན་
པ་རྒྱ་མཚོའི་གཏིང་ནས་བཀྲམས། ། ངེད་འུ་རྒྱལ་སྐུ་ལ་སྙུང་གཞི་ཕོག ། སྨན་
ལྷ་རྗེ་འབོད་ཀྱང་ཅི་ལ་ཕན། ། ནད་ཉིན་རེ་མ་བསྡད་ཇེ་སྡུག་སོང་། ། དེས་མི་
ཚད་མི་འགྲུལ་གནོད་པ་སྡང་། ། ཡུན་མི་བརྟན་སང་ཤི་གནངས་ཤི་ཟེར། ། ད་
དེ་ལས་ང་རང་རེ་བ་ལ། ། ཁྱེད་རྒྱལ་པོས་ཕྱི་མི་ནང་འགྲོ་ག ཅིག ། ནང་དཔོན་
གཡོག་ཕྱི་འགྲོ་མི་ཆོག་ལེའི། ། བཀའ་བཀག་ སྡོམ་ བཀག་ རྒྱ་འདོམས་རོགས་
287



ཟེར། ། ཁོས་བཤད་པའི་གཏམ་དང་རེ་བ་དེ། ། ངེད་རྒྱལ་བློན་རྣ་བར་མ་བབ་
ཀྱང༌། ། དམག་འཁྲུག་འཁྲུག་ཡོ་ལང་ཆེ་བའི་དུས། ། ཁས་མི་ལེན་རང་ལེན་
ངང་དེར་ཐུག ། དོན་དམ་པ་མཐའ་མའི་མཇུག་འབྲས་ལ། ། མི་ཁྲམ་པ་ཤེས་
བཟང་ཟེར་ལེ་ཁོས། | མཐོ་ཨ་གནམ་རྒྱལ་པོ་མན་ཆོད་ནས། ། དམའི་དཔོན་
གཡོག་ངན་པ་ཁ་མཐུན་བྱས། ། གླིང་ཇོ་རུའི་སྒར་སར་འཁྲིད་ལེ་རེད། །ཕྱི་
ཁྲམ་པ་གླིང་དང་དགྲ་སྡེབ་བྱས། ། ངེད་བདུད་སྲིན་དམག་ལ་ཞེ་ནས་སྡང་། །
དམིག་བུ་རྟ་བསད་པའི་ལན་དང་གཅིག ། རྒྱུ་ནོར་བུ་འཕྲོགས་པའི་ལན་དང་
གཉིས། ། ནག་བཙོན་ལ་ བཙུགས་ པའི་ ལན་དང་ གསུམ། ། ཕོ་དེ་ཚོས་ མ་
བླངས་འདུག་ལེ་མིན། ། དེས་མི་ཚད་ད་མའི་དུས་ཚོད་ལ། ། དགྲ་གླིང་དཀར་
ཤ་པས་ མཐའ་ བཞི་ བསྐོར། ། དམག་འཕྲུ་ དཀར་ གངས་ རི་ འགྱིང་ འགྱིང་
རེད། ། དམག་འཕྲུ་ནག་མུན་པ་འཁྲིག་འཁྲིག་རེད། ། དམག་འཕྲུ་སྔོན་གཡུ་
འབྲུག་ལངས་ལངས་རེད། ། དམག་འཕུ་དམར་མེ་ལྕེ་འབར་འབར་རེད། །
དམག་འཕྲུ་ སེར་ སྤང་ རྒྱུན་ བཞད་ བཞད་ རེད། ། དམག་འཕྲུ་ སྨུག་ ལྷོ་ སྤྲིན་
འཚུབ་འཚུབ་རེད། ། མང་སྣེ་དེ་ཉུང་ངུས་མི་བརྟན་དུས། ། ལས་ཡིག་ལེའི་
ནང་གི་ཡག་ཤོས་དེ། ། ཡག་བྲོས་པ་དེ་ལས་མི་དགའ་ཡང་། ། མཐའི་རྒྱ་མཚོའི་
ནང་གི་ཉ་མོ་ལ། ། ཉ་ལྟོ་པས་དྲ་བ་བཀྲམས་པའི་དུས། ། ལས་བྲོས་པ་དགའམ་
གབ་པ་ཡག ། ང་ཀ་ར་རྒྱལ་པོའི་བླ་གནས་དེ། ། གླིང་ཇོ་རུ་ཨམ་དེས་བཏུལ་
དང་ཚུན། ། ནང་བློ་ཡི་ཤེས་པ་མུན་ལྟར་རུབ། ། ཕྱི་རྩལ་གྱི་ནུས་པ་རྒས་ལྟར་
འཁོབ། ། ལས་འདི་བྱ་འདི་བྱེད་མི་ཤེས་འདུག ། ངེད་བྲོས་ན་ཤར་ལྷོ་ག་ནས་
བྲོས། ། ངེད་འདུག་ན་ས་ཆ་གང་དུ་འདུག ། བློན་མི་རེའི་ཁ་ནས་གཏིམ་རེ་
བཤད། ། ལས་འདི་བྱེད་ཟེར་བའི་ཇུས་རེ་ཐོན། ། གླུ་གོ་ན་རྣ་བའི་ཡིད་ལ་ཞོག
གླུ་མ་གོ་ཟེར་ན་འགྲེལ་བ་མེད། ། 1:|: :
ཅེས་ཟེར་བའི་ གླུ་དེ་ལྟར་ཕུལ་བ་དང་ བདུད་བློན་རྣམས་ཀྱིས་ཇ་ཡུན་
གཅིག་གི་རིང་ཕར་གྲོས་ཚུར་གྲོས་བྱས། དེ་ནས་ངེད་བློན་པོ་རྣམས་ཀྱིས་བྱས་
288



ན་དང་པོ་ལྷ་ཆེན་དང་བཙན་བདུད་གསོལ། གཉིས་པ་ལྷ་ཆེན་དགའ་ རབ་
དབང་ཕྱུག་ལ་དམུ་བདུད་འཇའ་སྐས་འཛུགས་རོགས་ཞུས་ནས་རྒྱལ་པོ་ཁྱེད་
ཡབ་ཀྱི་ཞིང་ཁམས་སུ་བྱོན་ན་བསམ། ངེད་འཕྲོ་ལུས་དཔོན་དམག་རྣམས་མཐུ་
དང་བསོད་ནམས་དམན་པས་དགའ་བའི་ཞིང་ཁམས་སུ་བྱོན་མི་ཐུབ། ཡིན་
ནའང་གླིང་པའི་བསྐོར་རྒྱ་ལས་ཐར་ཐབས་བྱས་ཏེ་ཤར་སྒོ་ནས་བྲོས་ རྒྱུ་དང༌།
མ་ཐར་སྲོག་ལ་ ཐུགས་ ཀྱང་ བློ་འགྱོད་ཟེར་ བ་ ངེད་ ལ་ མེད་ ཅེས་ ཞུས་ པ་ དེ།
བདུད་རྒྱལ་ཀ་ར་རྒྱལ་པོའི་བསམ་ཐོག་ཏུ་བབ་ནས་དགའ་བ་སྐྱེས། བློན་པོའི་
གྲོས་ཐོག་ཏུ་བཞག་ནས་རྒྱལ་བློན་མཐའ་གྱེས་ཀྱི་གཏམ་གླེང་དང༌། ཤ་ཟ་ཆང་
འཐུང་གི་གནས་ལ་རོལ། ཕོ་བློ་ཆེན་རྣམས་ཀྱིས་དཔའ་ཀླུ་བླངས། ཕོ་བློ་ཆུང་
རྣམས་ཀྱིས་དུ་ཤུ་འཐེན་ནས་འདུག་པའི་ནུབ་མོ་སེང་ཆེན་ལྷ་ཡི་བླ་མ་ལ་ཨ་ནེ།
གནམ་སྨན་དཀར་ མོས་ ལུང་ བསྟན་ གྱི་ མགུར་ ཐུང་ཐུང་འདི་ བཞེངས་ པར་
གདའོ། །ཚེ །
འི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་མཁའ་ལྷ་ཡི་ཞིང་ཁམས་ནས། ། མ་རྡོ་རྗེ་ཕག་མོ་གྲོགས་ལ་བྱོན། །
གནས་འོག་མིན་མཁའ་འགྲོའི་ཞིང་ཁམས་ནས། །མ་མཁའ་སྤྱོད་ལྷ་མོས་ཁ་
འཛིན་མཛོད། ། མཐོ་གསེར་ལོ་བརྩེགས་པའི་ཁྲི་སྟེང་ནས། ། མ་རྗེ་བཙུན་
སྒྲོལ་མས་གླུ་སྣེ་དྲོངས། །ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་
ས་ནས། །ས་འདི་ལ་ ཐང་ཆེན་གོང་མ་ཟེར། ། སྨན་ང་འདྲ་ང་ངོ་མ་ཤེས་
ན། ། ནུབ་བདེ་ཆེན་ལྷ་ཡི་ཞིང་ཁམས་ནས། ། མགོན་འོད་ དཔག་མེད་ཀྱི་
གནས་ཡུལ་ནས།། སྒོམ་མ་སུ་ར་ཡི་བྲག་ཕུག་ནས། ། མ་ཨ་ནེ་ གནམ་སྨན་
དཀར་མོ་ཟེར། ། རྗེ་སེང་ཆེན་ལྷ་ཡི་བླ་མ་ཁྱེད། ། ཐུགས་རྣ་བ་མ་གཡེང་ང་ལ་
གསོན། ། གསོན་ཟེར་ནས་དམ་ཆོས་མ་ཡིན་དེ། ། ང་ཨ་མས་ཞུ་རྒྱུ་ཨེ་འདྲ་
གདའ། ། ས་ཁ་སོང་ལྕགས་མཁར་དགུ་རྫོང་ནང༌། ། བདུད་ཀི་ར་རྒྱལ་པོའི་
289



བཀའ་བཀོད་བཞིན། ། འཕྲོ་བདུད་སྲིན་སྡེབ་མའི་དཔོན་འཁོར་རྣམས། །
འུར་རུ་རུ་འདུས་ནས་གྲོས་ལ་ཞུགས། ། གྲོས་ཕར་ཁ་བརྒྱ་དང་ཚུར་ཁ་སྟོང་། །
ཁ་དལ་མོ་མ་བསྡད་གྲོས་པའི་མཐར། ། གནངས་རི་བོས་གསེར་ཞྭ་གྱོན་པའི་
དུས། ། རང་ལྷ་སྲུང་མཆོད་ནས་དགའ་རབ་ལ། ། བདུད་དམུ་བདུད་འཇའ་
སྐས་འཛུགས་རོགས་ཞུས། ། ཁོ་ཀ་ར་བདུད་ཀྱི་རྒྱལ་པོ་དེ། ། ཡབ་རྒྱལ་པོའི་ .
གནས་ལ་ བྲོས་རྩིས་གདའ། ། གླིང་དཀར་པོས་ མ་ ཐུབ་ཤོར་ སོང་ན། ། ཕྱི་
འཛམ་བུ་གླིང་གི་ས་ཆ་ལ། ། བདེ་སྐྱིད་པའི་ཉི་མ་མི་མཐོང་ཟེར། ། དེ་ཡིན་ན་
གླིང་དཀར་དཔུང་དཀྱིལ་ནས། ། སྒ་སྐྱ་ལོའི་སྣང་སྲས་གཡུ་སྟག་གཅིག ། རོང་
སྟག་སྲས་ནོར་བུ་གཡུལ་རྒྱལ་གཉིས། ། བློན་འདན་སྲས་གཡུ་འོད་འབུམ་མེ་
གསུམ། ། སྨུག་འཇང་སྲས་དབུ་ སྐྲ་ལེགས་པ་བཞི། ། རོང་ལྷ་སྲས་ ལྷ་ རྒོད་
འབུམ་ལུ་ལྔ། ། རོང་རྒྱལ་སྲས་མ་ནི་ཀ་ར་དྲུག ། གདོང་བུམ་པའི་ལྷ་སྲས་དགྲ་
ལྷ་བཅས། ། ལས་དག་པ་གྲ་སྡེབ་དགྲ་ཁར་མངགས། ། ལས་མི་དག་ཀ་ར་
བདུད་ཀྱི་བུ། །ཕ་དགའ་རབ་རྒྱལ་པོའི་ཞིང་ཁམས་ལ། ། བྲོས་མ་ཤོར་གོང་
ནས་ཕར་རྒོལ་བྱས། ། མེ་འབུད་ཤུལ་ཐལ་བ་མེད་ལེ་དགོས། ། ཕ་དགའ་རབ་
དབང་གི་ རྒྱལ་པོ་དེ། ། ལྷ་བཙན་བདུད་འདྲེས་མའི་བུ་རྒྱུད་རེད། ། འཇིག་
བསྐལ་པའི་མཐའ་ལ་མ་གཏུགས་བར། ། ལྷ་མི་མ་སུ་ཡིན་འདུལ་སྐལ་མེད། །
དེས་མི་ཚད་བསྐལ་པ་འཇིག་སྟོངས་སྐབས།། བདུད་དགའ་རབ་མཁོ་ལེའི་
དུས་ཤིག་ཡོད། །ལག་ཐོ་ཐོ་མ་བཏང་རང་མལ་ཞོག ། ད་དེ་མིན་རྒྱལ་པོས་
གསན་རྒྱུ་ལ། །སྦྲུལ་དུག་སྦྲུལ་མཆེ་བ་མགོ་བཞི་དེ། ། སྨད་རྒྱ་ནག་ཁྲིམས་ཀྱི་
རྒྱལ་ས་བརྒྱུད། ། མཐའི་མུན་པའི་གླིང་དུ་བྲོས་རྩིས་གདའ། ། ཁོ་མི་རྟ་མ་ཐུབ་
ཤོར་སོང་ན། ། ཡུན་མི་རིང་མི་ལོ་བཞི་ལྔའི་མཚམས། ། ལྟས་ངན་པའི་མཚོན་
ཆ་དུ་ནུ་བཅོས། ། ཡང་དམག་དང་འཁྲུག་པའི་མེ་རོ་འབར། | ། འཇིག་མི་ཡུལ་
མི་བདེ་ཡོམ་ཡོམ་འཁྲུག ། ནད་མུ་གེས་མི་དང་སེམས་ཅན་མནར། ། བདེ་
སྐྱིད་པའི་ཉི་མ་མི་མཐོང་ཟེར། ། དེ་ལྟར་ན་གླིང་དཀར་དཔུང་དཀྱིལ་ནས། །
290



དཔའ་འདན་མ་ ཤན་ པ་ དཔའ་ མོ་ གསུམ། ། ཁོ་ རྒྱུ་ ལ་ འགྲོ་བའི་ལམ་ སོར་
མངགས། ། བྲོས་མ་ཤོར་གོང་ནས་ཆམ་ལ་ཕབ། ། དཔའ་རྟགས་ མ་འཛམ་
གླིང་གྲགས་ལེ་དགོས། ། སྟེང་ལྷ་ཆེན་ཚངས་པ་དཀར་པོ་གཅིག ། བར་གཉན་
ཆེན་སྐུ་ལྷ་གེར་འཛོ་གཉིས། ། འོག་ཀླུ་རྒྱལ་གཙུག་ན་རིན་ཆེན་གསུམ། ། ང་
ཡུམ་ཆེན་གནམ་ སྨན་ དཀར་ མོ་བཞི། ། གླིང་ལྷ་དམག་དཀར་པོའི་ གདོང་
གྲོགས་ལ། ། གོས་གོང་བ་བཞིན་དུ་བྲལ་བ་མེད། ། གླུ་གོ་ན་རྒྱལ་མཆོག་ཐུགས་
ལ་ཞོག །
32 3 ཅེས་ཟེར་བའི་གླུ་དེ་ལྟར་ཕུལ། དེ་ནས་འཇའ་ཡལ་བ་བཞིན་ནམ་མཁར་
བྱོན་པ་དང་། སེང་ཆེན་རིན་པོ་ཆེས་ཡར་གཞི་དཀྱིལ་འཁོར་གྱི་སྟེང་དུ་ཇ་ཆང་
གི་མཆོད་པ་ཕུལ། ཅི་བསམ་ཡིད་བཞིན་གྲུབ་ལེའི་སྨོན་ལམ་དང་བཅས་ པ་
བཏབ་ཐོན་པ་དང༌། ལྷ་གུར་མཐོང་བ་ཀུན་སྨོན་གྱི་ནང་དུ་རྒྱལ་བློན་རྣམས་
འཛོམས་ནས་ འཇམ་ ཆག་ གེར་ བཞུགས་ པའི་ སྐབས། རྒྱལ་ པོས་ ཡུམ་ ཆེན་
གནམ་ནེ་དཀར་མོའི་ལུང་བསྟན་ལྟར་དམག་བཀོད་མཛད་པ་བཞིན། ཉི་མ་དེ་
ཡི་ཕྱི་ནང་ལྷ་སྲས་བདུན་དང་འདན་མ། ཤན་པ། དཔའ་མོ་གཙོས་དཔའ་བོ་
རྣམས་ཀྱིས་རྟ་དམག་ཆིག་སྟོང་རེ་བསྐོར་ནས་མཁར་རྫོང་དུ་མཆོངས། དགྲ་
དམག་བརྒྱ་སྐོར་ཙམ་གཡས་བསྒྲལ་གཡོན་བསྒྲལ་གཏོང་བའི་སྐབས། བདུད་
རྒྱལ་ཀ་ར་དབང་ཕྱུག་དང་བདུད་བློན་མེ་ལྕེ་དམར་པོས་གཅིག་ཤོར་གཉིས་ཤོར་
ངང་མཁར་སྒོ་ནས་ཐོན། བདུད་བློན་མེ་ལྕེ་དམར་པོས་ཤན་པ་དང་དཔའ་མོའི་
གདོང་ཉེ་བར་བླངས། མདའ་བཏོན་གཞུ་བཏོན་བྱས་ནས་གླུ་འདི་བླངས་པར་
གདའོ།།
16 གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ཨ་སྔོན་ནམ་མཁའི་གཞལ་ཡས་ན། ། ལྷ་མཐུ་ཆེན་དགའ་རབ་དབང་ཕྱུག་
མཁྱེན། ། ཐུགས་མཁྱེན་གཟིགས་ ཨ་ ཕོའི་གྲོགས་ལ་བྱོན། ། དགྲ་ཤ་ པ་ཤུལ་
291



མེད་བཅོས་རོགས་མཛོད། །ལྷ་དེ་འདྲ་ཡན་ལ་ཡིར་འབོད་མེད། ། ས་འདི་
དང་ས་ངོ་མ་ཤེས་ན། ། ཤོར་འུ་ཟི་ཇ་ཡི་ས་ཆ་ནས། །ས་འདི་ལ་ཇ་ཁྲོམ་གོང་མ་
ཟེར།། གནའ་སྔ་མོ་ཇ་ཁྲོམ་འདོན་ས་རེད། ། དུས་ད་ཆ་མི་ཤ་བགོ་ས་རེད། །
ཕོ་ང་འདྲ་ང་ངོ་མ་ཤེས་ནི། ། ཕ་དུ་རུ་ཁ་པའི་གདུང་རྒྱུད་ལ། ། ཕོ་ང་ལ་མེ་ལྕེ་
དམར་པོ་ཟེར། ། སྦྲུལ་དུག་སྦྲུག་མགོ་བཞིའི་དཔུང་ཡ་ཡིན། ། ཁྱོད་མི་དམར་
རྟ་དམར་དམར་ལེབ་ཅན། ། ལུས་དམར་པོ་དགུ་ཡིས་སྐོར་ལེའི་བུ། ། བཙན་
དམར་པོ་ཐང་ནས་ཆས་འདྲ་བ། ། ངོ་སྟོད་ནས་ཁྲག་གི་ཆར་པ་བབ། ། ངོ་སྨད་
ནས་ནད་ཀྱི་ན་བུན་འཁྲིགས། ། ཁ་སྨྲ་སྒོའི་ནང་ནས་མེ་ལྕེ་འབར། ། སྣ་བུག་
ཁའི་ནང་ནས་དུག་རླངས་འཕྱུར། ། ཐག་ཉེ་མོ་མིག་གིས་མ་རིག་དེ། །རྒྱང་
རིང་པོ་རྣ་བས་གོ་ཐོས་ལ། ། ཧོར་མགོ་འཕང་ཡར་ལ་དར་ལེའི་དུས། །དཔོན་
གུར་དཀར་རྒྱལ་པོའི་བློ་བ་བྱས། ། ཧོར་ཨ་སེར་འཇིག་ལ་ཐུག་པའི། ། རྗེ་གུར་
གཞིས་དང་ནི་ཕ་གཞིས་བཅས། ། གླིང་ཤ་པའི་ལག་ཏུ་འཇོག་མི་བ། །ལས་
བཟང་ངནི་ཡག་སྡུག་མི་ཤེས་ལེ། ། ཧོར་སྡིག་གཅོད་ཤན་པ་མ་རེད་ཞེ། ། ད་དེ་
ནས་འདོ་བ་རག་དཀར་སྟེང༌། ། སྨན་བུ་མོས་ལུས་ལ་འཁོར་གསུམ་བསྐོར། །
དཔའ་དགྲ་དར་འཚུབ་འཚུབ་བྱོན་ལེ་མ། ། ངེད་སྲིན་མོའི་རྒྱལ་མོ་མིག་དགུ་
དེ། ། ཕྱི་ལྔ་པའི་ལམ་དུ་འཇུག་མི་མ། ། བྱང་ཨེ་སྟག་དཔའ་མོ་མ་རེད་ཞེ། །
དེ་ཡིན་ན་བསམ་པའི་མི་དང་ཐུག ། ཕོ་བསོད་ནམས་ཅན་གྱི་སྒོ་རྩ་ལ། ། གླིང་
བསོད་ཟིད་ལས་དམག་ཁ་ཆར་འཁྲིགས། ། ཤར་འུ་ཟི་ཇ་ཡི་རྒྱལ་ས་ལ། ། མི་རྟ་
ཤིའི་ ཁྲག་ མཚོ་ བསྐྱིལ་ འདོད་ རེད། ། སྒོས་ བཤན་ པ་ དཔའ་ མོ་ ཚེ་ ཟད་
གཉིས། ། ཚེ་ཡོངས་ཟད་རྒོད་པོ་ང་དང་ཐུག ། དཔེ་བཞག་ན་འདྲ་མ་ཨེ་འདྲ་
རེད། ། མཐོ་གངས་དཀར་འཛིན་པའི་སེང་གེ་དང༌། ། དམའ་ཚེར་གསེབ་
འོག་གི་རི་བོང་གཉིས། ། ལུས་སྟོབས་རྩལ་མི་འདྲ་སོ་སོ་རེད། ། མཐོ་ལ་རྩེ་
འགྲིམས་ པའི་ གཟིག་ ཁྲི་ དང༌། ། དམའ་ གྲོག་ རོང་ འགྲིམས་ པའི་ གླ་ བ་
གཉིས། ། མཆེ་སྡེར་མོ་མི་གཅིག་ཁག་ཁག་རེད། ། ང་དུ་རུ་ཁ་པའི་གདུང་རྒྱུད་
292



དང༌། ། ཁྱོད་ཧོར་བདུད་རྩྭ་མི་ཤིང་མི་གཉིས། ། ལུས་དཔལ་རྩལ་མི་གཅིག་
ཁག་ཁག་ལ། ། ལས་དབང་ཐང་མི་འདྲ་སོ་སོ་རེད། ། དུས་དེ་རིང་ཉི་མའི་
གདོང་གང་ལ། ། ཧོར་ཁྱི་རུ་རྩེ་དང་བྱང་དམེ་གཉིས། ། མདའ་རེ་རེའི་ཁ་རྩེར་
རེ་རེ་དྲངས། ། འཆི་ལྔ་པའི་ལམ་དུ་མ་བརྫངས་ན། ། ང་རྒོད་པོ་མིན་པའི་
རྟགས་ལ་ཞོག ། དཔལ 1:|:1).pd / ་་ ༡:༠༢ ལུ་ ས ༡ ན : 1
1: ཅེས་གླུ་མཇུག་རྫོགས་པ་དང་མཉམ་དུ་མདའ་གཉིས་མཐུད་ནས་སྤྲིངས་
པའི་དང་པོ་དེ། བཤན་པའི་བྲང་ངོས་སུ་བཏགས་པའི་གསེར་གྱི་མེ་ལོང་སྟེང་
དུ་ཐེབས། བྱང་བུ་འགའ་སིང་སྒྲ་དང་བཅས་གཏོར་སོང་བ་ལས། ནང་དུ་
སངས་རྒྱས་ཀྱི་ སྲུང་འཁོར་དང་བྱིན་རླབས་ཀྱིས་བརྟན་ནས་ གནོད་ མ་འཁྲུག་
མདའ་གཉིས་པ་དེ་དཔའ་མོའི་ཁྲོབ་ སྟོད་སྨད་གཉིས་ཀྱི་མཚམས་སུ་བཅིངས་
པའི་མུ་ཏིག་ལས་གྲུབ་པའི་སྐུ་ཆིངས་ཀྱི་སྟེང་དུ་ཕོག་མོད། མདའ་ ཤུགས་མ་
སེང་གདོང་མས་ བླངས་ཏེ་ སྐུ་ ལ་ མ་ གནོད། དཔའ་ མོས་ རྟ་ ཁ་ དཀྲུགས་ ཏེ་
མཆོངས་གཤོམ་བྱེད་པའི་སྐབས། བཤན་པས་འདོ་བ་དམར་ཆུང་གི་སྟེང་ནས་
སྟོང་མཇུག་མེད་པའི་གླུ་འདི་བླངས་པར་གྲགས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ལྷ་གནམ་ཐེའུ་བར་ཐེའུ་ས་ཐེའུ་གསུམ། ། ཐུགས་མ་གཡེངས་བཤན་པའི་གླུ་སྣེ་
དྲོངས། ། ཤར་མདོ་གླིང་བསྟན་པའི་སྲུང་མ་རྣམས། ། ཁ་བུ་ཡུག་བཞིན་དུ་
འཚུབས་སེ་འཚུབ། ། དུས་དེ་རིང་བཤན་པའི་གྲོགས་ལ་བྱོན། ། བདུད་མེ་ལྕེ་
དམར་པོ་འདུལ་རོགས་མཛོད། ། ལྷ་དེ་འདྲ་ཡིན་ལ་ཡར་འབོད་མེད། ། ས་
འདི་དང་ས་ངོ་མ་ཤེས་ན། ། ཤར་འུ་ཟིས་ཇ་ཁྲོམ་གོང་མ་ཟེར། ། ཡིན་ཐག་
ཆོད་དགྲ་མགོ་ལེན་ས་རེད། ། ཕོ་ང་འདྲ་ང་ངོ་མ་ཤེས་ན། ། ཁྱོད་མེ་ལྕེས་ཟེར་
ཟེར་དེ་རང་ལགས། ། ང་ཚེ་སྟོད་དབང་པོ་ཡར་དར་དུས། ། ཧོར་གུར་དཀར་
རྒྱལ་པོའི་བློན་པོ་བྱས། ། སྲོག་དབུགས་ལེན་ལས་ལ་ཐོག་ལས་མྱུར། ། གསོད་
293



ཟེར་ན་ཕ་མ་ཡིན་ཀྱང་བསད། །གཏུབ་ཟེར་ན་ཕ་མ་ཡིན་ཀྱང་ག ཏུབ། །
མཆོངས་ཟེར་ན་མེ་འོབས་ནང་དུ་མཆོངས། ། ལས་སྡིག་ལས་མ་གཏོགས་དགེ་
བའི་ལས། ། ཕོ་སྡིག་ཆེན་ང་ཡིས་མི་ཤེས་དུས། ། ཧོར་སྡིག་གཅོད་བཤན་པ་རྨེ་
རུ་ཐོགས། ། ང་ཚེ་སྨད་རླུང་རྟ་ཡར་དར་དུས། ། གླིང་སེང་ཆེན་བླ་མའི་ཞལ་
རས་མཇལ། ། ངས་སྔར་བྱས་ལས་ལ་མཐོལ་བཤགས་དང་། ། དེང་ཕྱིན་ཆད་
མི་ལས་ཁས་ལེན་ཞུས། ། གླིང་སེང་ཆེན་ཞབས་འོག་ཚུད་དང་ཚུན། ། ལས་
སྡིག་ལས་ སྤངས་ནས་ དགེ་དོན་བསྒྲུབ། ། མཐའ་ རྒྱལ་ ཁབ་ མང་ པོའི་ ས་ཆ་
ལ། ། ལྷ་གོང་མའི་བཀའ་བཞིན་དམག་ལ་ཆས། ། མཐོ་བཙན་པོ་བརྡུང་བའི་
ཐོ་བ་དང༌། ། དམའ་སྙེམས་ཆུང་འདྲེན་པའི་ཕ་མ་བྱས། ། སྟོད་རྒྱ་གར་ཆོས་སྒོ་
མན་ཆོད་ནས། ། སྨད་རྒྱ་ནག་ཁྲིམས་སྒོ་ཡིན་ཆོད་ལ། ། ཕོ་བཤན་པ་ཟེར་ནས་
གྲགས་ལེ་རེད། ། ཕོ་རྨེ་རུ་ཟེར་ནས་གཡེར་ལེ་རེད། ། ང་རྨེ་རུ་རྩེ་ལ་རྩེ་ལྔ་
ཡོད། ། ལྷ་བླ་མ་བྱིན་ན་ཆོས་རུ་རྩེ། ། གོང་དཔོན་པོ་དྲིན་ན་ཁྲིམས་རུ་རྩེ། །
ཕ་ཁུ་བོ་གཞུང་ན་གཏམ་རུ་རྩེ། ། སྟོང་དགྲ་བོ་ཐུ་ན་དཔའ་རུ་རྩེ། ། སྙིང་ཉེ་བ་
ཐུག་ན་དར་རུ་རྩེ། ། ཕོ་བཤན་པ་རྨེ་རུའི་ལོ་རྒྱུས་རེད། ། ང་དམར་ཡག་སྟག་
གི་འཛུམ་དྲུག་ལ། ། ཁྱོད་ཚེར་གསེབ་ཕྲ་མོའི་གྲ་ལོ་དེ། ། ཡོད་ངོམ་དང་མི་ངོམ་
ཁྱད་པར་མེད། ། སྟོབས་གྲ་འཛུམ་མི་གཅིག་ཀུན་ཤེས་རེད། ། ང་ཁ་དཀར་
རྐྱང་གི་རྒྱུག་ཤུགས་ལ། ། ཁྱོད་ཀུ་རུ་ཤ་པའི་རྒྱུག་མ་འགྲོས། ། ཡོད་ངོམ་དང་མ་
ངོམ་ཁྱད་པར་མེད། ། རྒྱུག་བང་རྩལ་མི་གཅིག་ཀུན་ཤེས་རེད། ། ང་བཤན་པ་
རི་རྒྱལ་ལྷུན་པོ་ལ། ། ཁྱོད་མཐའ་འཁོབས་སྲིན་པོའི་སྨུག་མདའ་དེ། ། མདའ་
འཕེན་དང་མ་འཕེན་ཁྱད་པར་མེད། ། ང་བཤན་པ་ལྷ་མགོ་མཐོ་བའི་དུས། །
ལུས་མདའ་གནོད་མ་བྱུང་བདེ་མོ་ཡིན། ། མདའ་ཁྱོད་རང་འཕངས་པས་ངས་
ཀྱང་འཕེན། ། གཞུ་མཆོག་དཀར་འདི་ཡི་རྩེ་མོ་ལ། ། རྗེ་སེང་ཆེན་བླ་མའི་ཕྱག་
མདའ་སྒྲོན། ། ཁྱོད་ཟངས་ཁོག་ཀུན་དགའ་ར་བ་དེ། ། ངས་ལྷ་སྒོ་བཞིན་དུ་མ་
ཕྱེ་ན། ། ཕོ་བཤན་པ་མིན་པའི་རྟགས་ལ་ཞོག ། :༡:༡:
༡༡ལོ་
294



བ་ཅེས་གླུ་མཇུག་རྫོགས་པ་དང་གཞུ་སྟེང་དུ་བཞག་པའི་ལྷ་མདའ་དེ་སིང་སྒྲ་
འཁྱིལ་ལེར་ཁ་ཐུག་འཕངས་སོང་བ་དེ། བདུད་བློན་མེ་ལྕེ་དམར་པོའི་བྲང་
དཀྱིལ་དུ་ཕོག་ནས་གོ་ཁྲབ་ཁྲ་ཤིག་གེར་གཏོར་སོང་བས་མི་ཚད། མདེའུ་རྒྱབ་
ཕྱོགས་ནས་སྔོ་འཁྲུག་གེར་ཐོན་པ་དང་མཉམ་དུ་རྟ་ཐོག་ནས་ལྷུང་མོད། ངར་
རྒྱལ་གྱིས་མ་བཞག་པར་ཨམ་བཙིགས་བསྡམས་ནས་བཤན་པའི་ཐད་དུ་བྱུང༌།
བཤན་པས་རལ་གྲི་དུག་རལ་འབར་བ་གཡུགས་ཐེངས་གཅིག་ལ་མགོ་འཕྲུ་ས་ལ་
འཕངས་པ་དང༌། གླིང་དཀར་དཔོན་དམག་རྣམས་ཀྱིས་ཀི་སྒྲ་སྒྲོག་བཞིན་དགྲ་
བོའི་དམག་ཁྲོད་དུ་མཆོངས། ཐང་ཆེན་རོ་དང་ཁྲག་གིས་བརྒྱངས་ནས་སྲིན་
པོའི་ཡུལ་ལྟར་བཅོས། དེ་ནས་ཕར་ལྟ་ཚུར་ལྟ་བྱེད་པའི་སྐབས། ། བཤན་པ་
དང་དཔའ་མོས་ཆིབས་པའི་འདོ་བའི་རྐང་ལག་ཁྲག་གིས་ཚོས་ནས་བྱུ་རུའི་ཀ་བ་
ལྟ་བུར་གྱུར། རལ་ཁ་སོག་ལེའི་ཁ་ལྟར་རང་ངེ་རོང་ངེ་ཆགས་པ་མཐོང་། དེ་
རིང་རྟགས་མ་དེ་ཙམ་ཡིན་དགོངས་ནས་དམག་ཕྱིར་འཐེན་བྱེད་དགོས་ སྙམ་
པའི་སྐབས། འདན་མ་དང་སེང་སྟག་ཨ་དོམ། འདན་བློན་ཨ་ལོང་མཐེབ་དྲུག་
གསུམ་ གཅིག་ ཤོར་ གཉིས་ ཤོར་ ངང༌ བཤན་ པའི་ ར་ མདའ་ བྱོན་ པའི་ དུས།
བདུད་བློན་ཟངས་དམར་དང་ལྕགས་ནག་ནག་པོ་ཟེར་བས་འགྲོ་ལམ་བཀག་
ནས་མདའ་མོ་འཕེན་རྩིས་བྱེད་པའི་སྐབས་དེར། སེང་ སྟག་གིས་མཚོན་ལེབ་
ཆེན་ཤུབས་ནས་དྲངས་ཏེ་གླུ་འདི་ཕུལ་ལོ། ། :: མར་
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། གླུ་ཕ་རྒྱུད་ནམ་མཁའ་སྟོང་པའི་ཀླུ། །
ངས་སྟོང་པའི་གླུ་ཞིག་མི་ལེན་རྒྱུ། ། མཐོ་ནམ་མཁའ་མཐའ་དབུས་མེད་པའི་
ཀླུ། ། གླུ་མ་རྒྱུད་ཆུ་བོ་གཞུང་འབྱམས་གླུ། ། ངས་འབྱམས་པའི་གླུ་ཞིག་མི་ལེན་
རྒྱུ། །ཆབ་ཆུ་ལ་རྒྱུན་ཆད་མེད་པའི་གླུ། ། གླུ་རང་རྒྱུད་རྩ་རླུང་འཕྲུལ་འཁོར་གླུ།
ངས་འཕྲུལ་གྱི་གླུ་ཞིག་མི་ལེན་རྒྱུ། ། འཕྲུལ་རྩལ་ལ་འགག་པ་མེད་པའི་གླུ། །
ས་ག་མ་ཡུལ་ལ་མི་ལེན་དེ། ། དུས་དེ་རིང་ལེན་དགོས་དུས་ལ་བབ། ། ཕོ་ང་
295



འདྲ་ང་ངོ་མ་ཤེས་ན། ། ང་རྒོད་པོ་གོང་ལ་གྲགས་ལེ་ལ། ། སེང་ཨ་དོམ་མི་ཡི་
སྤྱང་ཀི་ཟེར། ། རྟ་འདི་ལ་ནོར་གྱི་བང་མཛོད་ཟེར། ། མཚོན་འདི་ལ་མི་ཡི་
བཤའ་གྲི་ཟེར། ། ལྷ་སྡེ་བརྒྱད་ཟིལ་གྱིས་གནོན་མི་དེ། ། ལྷ་ཨོ་རྒྱན་པདྨ་འབྱུང་
གནས་རེད། ། ཕྱོགས་བདུད་རྒྱལ་ཆམ་ལ་འབེབས་མི་དེ། ། གླིང་སེང་ཆེན་
ནོར་བུ་དགྲ་འདུལ་རེད། ། བདུད་བློན་པོའི་སྲོག་དམར་གཅོད་མི་དེ། ། ངེད་
གླིང་དཀར་དཔའ་རྟུལ་བརྒྱ་བཅུ་རེད། ། མདའ་ནམ་འདྲེན་ཁ་ལོ་སྒྱུར་ མི་
ལ། ། དཔའ་ཚྭ་ཞང་འདན་མ་བྱང་ཁྲ་ཡོད། ། ད་མ་ཕུགས་གཏམ་གྱི་འདྲ་མ་ལ།
ས་སྤང་རྒྱན་མེ་ཏོག་ཁྲ་ཆུང་དེ། ། མཛེས་འདབ་ཞལ་བཀྲ་ཚོད་མ་ཟིན་ན། །
དགུང་ཨ་ སྔོན་མཐོངས་ནས་ སྤྲིན་ནག་འཚུབ། ། མཁའ་སེར་ རྒོད་ངར་མས་
གཏོར་རབས་ཡོད། །ས་རྒྱ་ལམ་སྐྱེས་པའི་ཤིང་རེངས་དེ། ། མཚར་སྐྱེ་ཚོད་
རང་གིས་མ་ཟིན་ན། ། འགྲུལ་ཡར་འགྲོ་མར་འགྲོའི་ལམ་ལ་གནོད། ། ཕོ་སྟ་
ཐོགས་གཅིག་ གིས་ གཅོད་ རབས་ ཡོད། ། ས་ ཐུར་ ལ་ བབས་ པའི་འབབ་ཆུ་
དེ། ། ཆབ་འབབ་ཚོད་རང་གིས་མ་ཟིན་ན། ། གཤོང་འབྲས་དྲུག་ཆུ་མ་ཞིང་ལ་
གནོད། ། མཐའ་ཆུ་བརྒྱ་ཟམ་འོག་འདུ་རབས་ཡོད། ། དཔེ་དེ་དོན་བཞིན་དུ་
བདུད་བློན་གཉིས། ། འདུག་རང་ཚུགས་རང་གིས་མ་ཟིན་ན། ། འགྲོ་རིགས་
དྲུག་སེམས་ ཅན་ཀུན་ལ་གནོད། ། གླིང་དཀར་པོས་ ཤུལ་མེད་གཏོང་རབས་
ཡོད། ། ངས་ཅི་ཟེར་ཉོན་ལ་ཨེ་བདེན་ལྟོས། ། ད་འཕྲོ་ལུས་བདུད་དང་སྲིན་
པོའི་དམག ། མཐོ་ཨ་སྔོན་གནམ་ལ་འཕུར་ས་མེད། ། དམའ་དོག་མོའི་ས་ལ་
འཛུལ་ས་མེད། ། དགུང་གནམ་གྱི་སྒོ་དང་ས་སྒོ་བསྡམས། ། རླུང་ཟེར་མ་ཡིན་
ཀྱང་ཐར་ས་མེད། ། གླུ་གོ་ན་རྣ་བའི་ཡིད་ལ་ཞོག ། གླུ་མ་གོ་ཟེར་ན་འགྲེལ་བ་
མེད། ། ཤི ན། ། : །། རབ ་ བྱེད་རྒྱུ་དང་།
1:|: ཅེས་ཟེར་བའི་གླུ་དེ་ལྟར་བླངས། དང་པོ་གཏམ་ལན་ཉན། དེ་ནས་བཟོ་
ལྟ་ག་ལེར་སྤྲད་ཆོག་དགོངས་ནས་རང་སར་བཞུགས་པ་དང་བདུད་བློན་ལྕགས་
ནག་ནག་པོས་རལ་གྲི་མཁའ་ལ་འཕྱར། སེང་སྟག་གི་གདོང་ཉེ་བར་བླངས་ཏེ་
296



གླུ་ཐུང་ཐུང་འདི་ཕུལ་ལོ། ། བ་ཡོང་རྒྱུ་བྱps:༡ ར ༢༧ ། །'''ཎའི
2 1:| གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ? ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་སྔོན་མོའི་གཞལ་ཡས་ནས། ། སྤྲིན་ལང་ལོང་འཁྲིགས་པའི་
གུར་ཁང་ནས། ། ལྷ་མཐུ་ཆེན་དགའ་བའི་དབང་པོས་མཁྱེན། ། ཐུགས་མཁྱེན་
གཟིགས་ལྕགས་ནག་ གྲོགས་ ལ་བྱོན། ། སེང་ ཨ་ དོམ་ མགོ་ འཕྲུ་ ལེན་ རོགས་
མཛོད། ། གླིང་འདན་མའི་རྫིག་ཉམས་གཅོག་རོགས་མཛོད། ། བུ་ཀ་རའི་དབུ་
འཕངས་འདེགས་རོགས་མཛོད། ། ས་འདི་དང་ས་ངོ་མ་ཤེས་ན། ། ཤར་འུ་
ཟིས་ཇ་ཐང་གོང་མ་ཟེར། ། ཕོ་ང་འདྲ་ང་ངོ་མ་ཤེས་ན། །རྒྱ་དུ་རུ་ཁ་ པའི་
དམག་དཔོན་ཡིན། ། བློན་ཟངས་དམར་ཁྲོ་ནག་རག་ནག་ཞེས། ། ཕོ་ང་འདྲ་
ཁོ་འདྲའི་ནང་རྒྱུད་ནས། =། མི་ང་ལ་ལྕགས་ནག་ནག་པོ་ཟེར། ། ང་མི་ནག་
སྟོབས་ཆེན་ཡ་བོ་དེ། །ཁྱོད་མི་དཀར་གཏེ་པོས་མི་ནུས་ཀྱང༌། ། ཕོ་འཇོན་
མདོག་ཁ་པོ་སྔོན་ལ་བཤད། ། དོན་ལག་ལེན་གསེར་གྱི་ཐིགས་པ་དེ། ། དགོས་
དུས་ལ་ཡོད་མེད་ངེས་པ་མེད། ། གཏམ་ཁ་བཤད་ལག་པས་ལོན་མིན་དེ། །
ལག་བསྟར་ན་མ་གཏོགས་ཤེས་ལེ་མིན། ། གཏམ་ཁ་ཕོ་ཤོད་ལ་ངལ་བ་མེད། །
མི་ཁྱོད་རང་བཤད་པས་ངས་ཀྱང་བཤད། ། རྟ་མགྱོགས་པས་རྒྱུག་ཚོད་མ་ཟིན་
ན། ། བང་སྣེ་མོ་རྡོ་ལ་ཐུག་རབས་ཡོད། ། སེང་དཀར་མོས་འགྱིང ས་ཚོད་མ་
ཟིན་ན། ། རྐང་སྡེར་བཞི་གངས་ལ་ཟུག་རབས་ཡོད། ། སྟག་དམར་ཡག་ངར་
ཚོད་མ་ཟིན་ན། ། ལུས་འཛུམ་དྲུག་གདན་ལ་གདིང་རབས་ཡོད། ། ཁྱོད་མི་
རྒན་ངར་ཚོད་མ་ཟིན་ན། ། མགོ་དར་འཕྲུ་ཐང་ལ་ལྷུང་རབས་ཡོད། ། གཏམ་
ཅི་ཟེར་ ཉོན་ ལ་ ཨེ་ བདེན་ ལྟོས། ། མཚོན་ ཁྱོད་ ཀྱིས་ གཡུགས་ ན་ ངས་ ཀྱང་
གཡུགས། ། མཚོན་རྣོ་ངར་ སུ་ཆེ་འགྲན་པས་ཆོག ། མཚོན་རྣོ་ངར་ཆེ་ཆུང་
ཟེར་ལེ་དེ། ། ཕོ་དཔའ་བོའི་སྙིང་ཁམས་ཆེ་ཆུང་རེད། ། ཕོ་རྒོད་ལ་རྒོད་ཞན་
ཟེར་ལེ་དེ། ། ཉིན་གཅིག་གི་རླུང་རྟ་མཐོ་དམན་རེད། ། འདོ་རྟ་ལ་མགྱོགས་
297



ཞན་ཟེར་ལེ་དེ། ། ཞག་གསུམ་གྱི་རྩྭ་ཆུ་འཕྲོད་ལུགས་རེད། ། ཁྱོད་མི་རྒན་
དཀར་པོའི་སྟེང་ནས་ཤོག ། ངས་འདོ་བ་བྲག་ནག་གོང་ནས་བྱོན། ། གཏམ་
ཁ་བཤད་ལག་ཐོག་ལེན་མི་བ། ། ཕོ་ང་གཉིས་ནང་ནས་སུ་ཡིན་དེ། ། ཐག་མ་
ཆོད་བར་དུ་འཛིངས་རྒྱུ་གྱིས། ། གླུ་གོ་ན་དཀར་པོའི་ཡིད་ལ་ཞོག ། གླུ་མ་གོ་
ཟེར་ན་སྐྱོར་རྒྱུ་མེད། ། ༡
ཅེས་ཟེར་ བའི་ གླུ་ མཇུག་ རྫོགས་ པ་ དང་ ཁོས་ འདོ་བ་བྲ་ནག་ གི་ཁ་རུ་
དཀྲུགས་ནས་སེང་སྟག་གི་ཕྱོགས་སུ་མཆོངས། སེང་སྟག་གིས་འདོ་བ་སྟོང་རི་
དར་དཀར་གྱི་ཁ་དཀྲུགས་ཡོབ་བརྡུང་བྱས་ནས་ངོ་གདོང་བླངས། ཕན་ཚུན་
རལ་གྲི་གཡུགས་སྐོར་བཅུ་གྲངས་བྱས་ཀྱང་རྒྱལ་ཕམ་དབྱེ་བ་མ་ཆོད་པའི་སྐབས།
སེང་སྟག་གིས་གཡོ་འཕྲུལ་ཞིག་བསྟན་ནས་མཚོན་ལེབ་ཆེན་མི་ཡི་བཤའ་གྲི་དེ།
སྐར་མདའ་འཁྱུག་པ་ལྟར་ལན་གཅིག་གཡུགས་སོང་བ་དེ། ཁོའི་སོག་པ་གཡས་
པའི་དཔུང་སྟེང་དུ་ཕོག་ནས་སོག་པ་གཡོན་མའི་མཆན་འོག་བར་དུ་བཤགས་ཏེ་
རྟ་ཐོག་ནས་ཕབ་པ་དང༌། གླིང་དམག་རྣམས་ཀྱིས་ཀི་སྒྲ་སྒྲོག་བཞིན་དགྲ་བོའི་
དམག་ཁྲོད་དུ་མཆོངས། དམག་འཕྲུ་དམར་ཅན་དང་འཕྲུ་ནག་ཅན་བརྒྱ་ཚོ་
མང་པོ་བསད་རྨས་བཏང་བ་དང༌། བདུད་བློན་ཟངས་དམར་འཇིགས་ཤིང་
སྐྲག་ནས་རང་སྒར་དུ་བྲོས་སོང་ངོ༌། །
| ད། ཨ་ཏི་
བ་མོ་བ་
༡
1:|:
ཀྱི སྤྱི ་ཁ
2:
ཁག་
1: 1:|:
:
! ༡ /
:|: གཏེ
298



་
།
།།
|་གསར་བ་
༡ : 1:|:ཀྱི
ང
། ་ཊ།
g/p: ལེའུ་བཅུ་བདུན་པ།
༡༡ བྱ་བ་
བ
བདུད་རྒྱལ་ཀ་རས་བླ་རྡོ་འཕངས། ། རྫོག |
དཔའ་རྟུལ་ལྔ་ཡི་སྐུ་ལ་འབྱར། །
དེ་
དགའ་བདེས་བདུད་རྟ་བསད་དང་རྟིང་། །
གླིང་རྗེས་བླ་རྡོ་ས་འོག་སྦས། །
ཉི་མ་དེ་ཡི་ཕྱི་ནང་བློན་ཆེན་འདན་མས་འདོ་བ་དངོས་གྲུབ་ལྡེམ་པའི་གོང་
དུ་བུད། སྟོབས་ཆེན་ལྷ་དམག་དཀར་པོའི་དམག་སྣེ་དྲངས་ནས། བདུད་བློན་
ཟངས་དམར་གྱི་གུར་སྒོའི་མདུན་དུ་བྱུང་བ་ན་ཁོས་མདའ་བཏོན་གཞུ་བཏོན་
བྱས་ནས་སྟོང་མཇུག་མེད་པའི་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། དུས་དེ་
རིང་ལྷ་ཞིག་འབོད་ལ་འདི། ། མཐོ་ནམ་མཁའ་སྤྲིན་གྱི་གཞལ་ཡས་ནས། །
འཇའ་འོད་ལྔ་འཁྲིགས་པའི་གུར་ཁང་ནས། ། ལྷ་དགའ་དབང་རྒྱལ་པོས་གླུ་སྣེ་
དྲོངས། །ས་འདི་ཡི་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། ས་
འདི་ལ་རྒྱ་ཐང་དཀར་ཆུང་ཟེར། ། མཐའ་མུན་པའི་གླིང་ལ་འགྲོ་ས་རེད། ། ཕོ་
ང་འདྲ་ང་ངོ་མ་ཤེས་ན། ། མཁར་གསེར་ཟངས་རིན་ཆེན་ནོར་རྫོང་ནས། ། ཕོ་
ང་ལ་གསེར་ཟངས་ གདོང་དམར་ཟེར། ། དམག་འཕྲུ་དམར་འཕྲུ་སེར་འགོ་
འཛིན་ཡིན། ། དམག་འབུམ་ཚོ་གཅིག་གི་ཁས་ལེན་ཡིན། ། ཁྱོད་མི་སྔོན་རྟ་
སྔོན་སྔོ་ལེབ་ཅན། ། སྔོ་དགུ་བསྐོར་མི་རྒན་སྦལ་སྐམ་བ། ། ཕོ་ང་དང་ཐུག་ལེ་
མི་བཟང་ངོ་། ། དཔེ་བཞག་ན་འདྲ་མ་ཨེ་འདྲ་རེད།	། བྱ་ཁྭ་ཏ་ཟེར་ལེ་ཨོག་
299



ཚོམ་ཅན། ། འདུག་མི་ཚུགས་བཙོག་ས་གང་ཡོད་འགྲིམས། ། བཙོག་མགོ་སྐོར་
ཡིན་ལེ་མ་ཤེས་ནས། ། དུས་མཐའ་མ་སྐྱག་དོང་ནང་དུ་ཚུད། ། རྟ་འདོ་རྒན་མི་
འཇོན་ཐང་ལ་རྒྱུགས། ། ཐང་བདེ་མོའི་སྟེང་ལ་འཁྱིལ་ལེ་ལེ། ། མཐོ་རི་གཟར་
ལ་རྩེ་འགྲིམས་པའི་དུས། ། བྱིན་ཞྭ་ཡུས་མི་ཐེགས་གཡང་ནས་ལྷུང་། ། གཏམ་
ཟེར་སྲོལ་བདེན་སྲོལ་གཉིས་ཀ་གདའ།= ། ཁྱོད་མི་རྒན་འཆི་ཁར་ཐུག་ལེ་བ། །
སྐྱིད་རང་ཡུལ་རང་ས་མ་བཟུང་ནས། ། ཕོ་འཇོན་མདོག་ལུས་ལ་འཁོར་གསུམ་
བསྐོར། ། དེས་མི་ཚད་གདོང་མཆོངས་དམག་དཔོན་བྱས། ། ཕོ་ང་འདྲའི་
གདོང་ལ་ཆས་ལེ་དེ། ། ལས་ཆག་དེད་རང་སྲོག་སྐྱེལ་མི་རེད། །ཁ་སོ་མེད་ཐང་
ཁུག་ཕུ་ཡིས་གང་། ། གཏམ་ གླུ་ལེན་བྱེད་པའི་ནུས་པ་མེད། ། མིག་ཁྲ་ཆུང་
གཉིས་དེ་དོང་ན་ཚུད། ། རྒྱང་རིང་པོའི་དགྲ་སོ་ག་ནས་ཡོང༌། ། རྐུན་ཡ་རྐན་
མ་རྐན་གཉིས་དེ་རྡིབ། ། ཟས་ཞིམ་མངར་བྲོ་བ་ག་ནས་ཤེས། ། ལུས་འབྱུང་
བཞི་ཆུ་ཁའི་སྦལ་རོ་འདྲ། ། ལྗིད་ཁྲབ་རྨོག་འཁོར་གསུམ་ག་ནས་ཐེག ། ལག་
སྐམ་པོ་རྒད་མོའི་མེ་གཡོག་འདྲ། ། མདའ་འཕེན་ནས་འབེན་ལ་ ག་ནས་ ཕོག
ཁྱོད་འཆི་ཁ་ལ་ཁའི་མི་རྒན་གྱིས། ། དམག་ཁས་ལེན་ང་གདོང་བཅར་བའི་
དུས། ། ང་ཕོ་གསར་དཔའ་བོས་མདའ་ཞིག་འཕངས། ། མགོ་དར་འཕྲུ་ས་ལ་
མ་ཕབ་ན། ། ཕོ་ཟངས་དམར་མིན་པའི་རྟགས་ལ་ཞོག ། གཞུ་མཆོག་དཀར་
སྟེང་ལ་མདའ་གཉིས་ཡོད། ། མདའ་དང་པོ་དཔྲལ་བའི་གཞུང་ལ་འཕངས། །
མགོ་ཀླད་ཁྲག་ནམ་མཁའི་དབྱིངས་སུ་གཏོར།། ལྷ་དགའ་རབ་རྒྱལ་ལ་ཀླད་
མཆོད་ཕུལ། ། མདའ་གཉིས་པ་དཀར་ནག་སྙིང་མཚམས་འཕངས། ། སྙིང་
དེཀར་ནག་ཚལ་བ་བརྒྱ་ལ་བཏང་། ། བཙན་ཤ་ཟན་ལྷ་ལ་སྙིང་མཆོད་ཕུལ། །
ལུས་ཤ་མེད་ཁྲག་དང་རུས་པ་གཉིས། །བྱ་ཁྱི་སྤྱང་གསུམ་གྱི་ཟས་ལ་སྦྱིན། །
གླིང་མི་ སྔོན་བསད་ པའི་ གཏམ་ ངན་དེ། ། ལྷོ་འཛམ་བུ་ གླིང་ ལ་ གྲགས་ རྒྱུ་
ཡིན། ། ཤི་མ་འཚེར་མདའ་མོའི་འབེན་ལ་ ཤོག ། ཤི་འཚེར་ན་ལ་མོ་མགོ་
འདོགས་གྱིས། ། ངས་མི་རྒན་འཆི་ཁའི་ངོ་ལ་བལྟས། ། ཁྱོད་མ་བསད་ནམ་
300



འཚོ་བཞག་པས་ཆོག ། ཀླུ་གོ་ན་མི་རྒན་ཡིད་ལ་ཞོག ། གླུ་མ་གོ་མ་ཐོས་ཡང་
ལེན་མེད། །སོ ། ༧ ། ཚེ
ས ང་དག་སྟེ།21
ད་ཅེས་ཟེར་བའི་ གླུ་མཇུག་རྫོགས་པ་དང་ཁོས་གཏམ་ལན་སྒུག་ལོང་མེད་
པར་མདའ་གཉིས་མཐུད་ནས་སྤྲིངས་པའི་དང་པོ་དེ། འདན་རྨོག་ནམ་མཁའ་
ཁྱུང་རྫོང་གི་སྟེང་དུ་ཕོག་ནས་རྨོག་རྒྱན་དར་འཕྲུ་འགའ་བཅད་ཤོར་བ་ཙམ་ལས་
གཞན་མ་གནོད། མདའ་གཉིས་པ་དེ་བྱུང་མཚམས་སུ་བཏགས་པའི་གསེར་གྱི་
མེ་ལོང་སྟེང་དུ་ཕོག་ནས་ཟུར་གཅིག་གཏོར་སོང་བ་ལས་ནང་དུ་གནོད་མ་འཁྲུག་
དེར་འདན་མས་གཟིག་ལྟོང་གཡོན་མའི་ནང་རོལ་ནས་འདན་གཞུ་དཀར་མོ་
ཐེབས་ཆེན་འཐེན། སྟག་དོང་གཡས་པའི་ནང་རོལ་ནས་མདའ་མོ་ཤ་ཟན་སྒྲོ་
དཀར་འཐེན། ཡཱ་ཁྱོད་ཕོ་གསར་སྔར་མ་སྙིང་མེད་བས། དང་པོ་ཁ་ནས་སྟོང་
གཏམ་བཤད། གཉིས་པ་གཏམ་ལན་མ་ཉན་གོང་བྲེལ་མ་འཚུབ་ལ་མདའ་མོ་
འཕངས། བཤད་པའི་གཏམ་དང་བསྟར་བའི་ལག ཁ་ལག་མི་མཐུན་འཇའ་
ལྟར་ཡལ། དེ་འདྲའི་ཕོ་གསར་ཨ་བ་རི། རྒྱུ་དུ་རུ་ཁ་པའི་ཞབས་འདྲེན་རེད་
གསུངས་ནས་གླུ་འདི་བླངས་པར་གདའོ། །a: 1:ང་ཟིན་པ།
པ། »གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། ཀླུ་མཆོད་གཅིག་མཆོད་གཉིས་མཆོད་
དང་གསུམ། ། གླུ་མཆོད་གསུམ་དཀོན་མཆོག་གསུམ་གྱིས་མཆོད། ། ང་འདན་
མའི་ གླུ་ འགོ་ འདྲེན་ རོགས་ མཛོད།། གླུ་ མཆོད་ བཞི་ རྒྱལ་ ཆེན་ སྟེ་ བཞིས་
མཆོད། ། ང་འདན་མའི་གླུ་སྐད་འདྲེན་རོགས་མཛོད། །གླུ་མཆོད་ལྔ་རྒྱལ་བ་
རིགས་ལྔས་མཆོད། །ང་འདན་མའི་གླུ་མདའ་འདྲེན་རོགས་མཛོད། ། དཔའ་
དགྲ་ལྷའི་ཁྲི་རྫོང་གོང་མ་ནས། ། དཔའ་མི་ལུས་ཁྱུང་གི་སྤྱི་གཙུག་ཅན། ། ། བྱ་
ཁྱུང་ཆེན་སྤུ་སྒྲོ་ལྡེམས་སེ་ལྡེམ། ། དུས་དེ་རིང་འདན་མའི་གྲོགས་ལ་བྱོན། །
དཔའི་དགྲ་ ལྷའི་ ཁྲ་ རྫོང་ བར་མ་ནས། ། དཔའ་ མི་ལུས་ སྟག་ གི་ སྤྱི་ གཙུག་
ཅན། ། རྒྱ་ སྟག་ གི་འཛུམ་དྲུག་ ཤིགས་སེ་ཤིག ། དུས་དེ་རིང་འདན་མའི་
301



གྲོགས་ལ་བྱོན། ། དཔའ་དགྲ་ལྷའི་ཁྲ་རྫོང་འོག་མ་ནས། ། དཔའ་ དགྲ་ ལྷ་
གཉན་སྟག་དམར་པོ་ཁྱེད། ། དབུ་རྒྱན་ལ་བྱུ་རྨོག་དམར་པོ་གསོལ། ། སྐུ་ལུས།
ལ་བྱུ་ཁྲབ་དམར་པོ་བསྣབས། ། རྟ་ཅང་ཤེས་གཉན་རྟ་དམར་པོ་ཆིབས། །
ཕྱག་གཡས་ལ་ཤེལ་གྱི་རལ་གྲི་འཛིན། ། ཕྱག་གཡོན་ལ་བ་དན་མདུང་དམར་
བསྣམས། ། དུས་དེ་རིང་འདན་མའི་གྲོགས་ལ་བྱོན། ། སྟོང་དགྲ་བོའི་གློ་སྙིང་
ལེན་རོགས་མཛོད། ། ལྷ་དེ་འདྲ་ཡན་ལ་ཡར་འབོད་མེད། ། ས་འདི་དང་ས་ངོ་
མ་ཤེས་ན། །ས་འདི་ལ་རྒྱ་ཐང་དཀར་ཆུང་ཟེར། ། ཕོ་ང་འདྲ་ང་ངོ་མ་ཤེས་
ན། ། ཤར་ མདོ་ ཁམས་ གླིང་ གི་ རྒྱལ་ ས་ནས། ། འདན་ ཁ་ ར་ཆུ་ ར་སེ་ར་
གསུམ། ། དམག་ཁྲི་སྐོར་བཅུ་གཉིས་ནང་རྒྱུད་ནས། ། རྒྱ་སྟག་གི་ཁ་སྤུ་མཉེད་
མི་ལ། ། སྡང་དགྲ་ཁར་ང་འགྲོ་ཟེར་མི་ལ། ། སྟོང་དགྲ་བོའི་མགོ་འཕྲུ་ལེན་མི་
ལ། ། ཕོ་འདན་མ་གཡུལ་རྒྱལ་ཐོག་རྒོད་ཟེར། ། སྙན་གྲགས་པ་འཛམ་གླིང་
ཁྱབ་ལེ་རེད། ། ང་འདན་མ་མི་འདོད་རྣམ་གསུམ་ཡོད། ། སྨན་བུ་མོས་འདན་
མ་འདོད་ལེ་མིན། ། ང་འདན་མ་ཤ་རྩ་སྔོ་ལེ་རེད། ། རྟ་འདོ་བས་འདན་མ་
འདོད་ལེ་མིན། ། ང་འདན་མ་ཡོབ་བརྡུང་ཚ་ལེ་རེད། ། ཕོ་དཔའ་བོས་འདན་
མ་འདོད་ལེ་མིན། ། ང་འདན་མ་མདའ་མོ་སྐྱེན་ལེ་རེད། ། དུས་ད་ཆ་ན་སོ་
རྒས་ན་ཡང་། ། ལུས་འབྱུང་བཞི་མ་འཁྲུག་སྔར་སོང་ལ། ། དགྲ་མ་ཐུབ་བཙན་
པོའི་ཐོ་བ་ཡིན། ། རྟ་འདོ་ཆེན་ན་སོ་རྒས་ན་ཡང༌། ། རྒྱུག་བང་ཁ་མ་ཉམས་
སྔར་སོང་ལ། ། བང་ཟེར་མ་རླུང་དང་མཉམ་ཆས་ཡིན། ། དཔེ་བཞག་ན་འདྲ་
མ་ཨེ་འདྲ་རེད། ། ཕུ་ལུང་པའི་ཆུ་མིག་རྙིང་པ་དེ། ། ། བསམ་ཤེས་ན་རྒྱ་མཚོའི་
འབྱུང་གནས་ རེད། ། དེ་མེད་ན་མདའ་མཚོ་ག་ནས་འཁྱིལ། ། རྟ་ན་ རྒན་
དངོས་གྲུབ་ལྡེམ་པ་འདི། ། བསམ་ཤེས་ན་རླུང་གི་འཁོར་ལོ་རེད། ། འདི་མེད་
ན་འཛམ་གླིང་ག་ནས་འཁོར། ། གླིང་མི་རྒན་འདན་མ་བྱང་ཁྲ་ང་། ། བསམ་
ཤེས་ན་ དགྲ་ བོའི་ གཉའ་ གནོན་ རེད། ། ང་ མེད་ ན་ བདུད་སྲིན་ ག་ ནས་
འཐུལ། ། མགོ་ཡར་སྐྱེས་སྐྲ་ལོ་དཀར་ན་ཡང༌། །འདན་ཁྲི་སྐོར་བཅུ་གཉིས་
302



དམག་དཔོན་ཡིན། ། རྒན་ཡ་རྐན་མ་རྐན་ཇིབ་ན་ཡང༌། ། གཏམ་གླུ་ལེན་ཆུ་བོ་
རྒྱུག་རྒྱུག་ཡིན། ། ལུས་སྐམ་པོ་སྦལ་རོ་འདྲ་ན་ཡང་། ། གྲུབ་ས་ར་ཧ་པའི་སྤྲུལ་
པ་ཡིན། ། ལུས་འབྱུང་བཞི་རྡོ་རྗེའི་བྲག་ལས་གྲུབ། ། ཚེ་མི་ཚེ་སྔོན་མོའི་ཆུ་ལས་
རིང༌། །ལུས་ སྟོབས་ཤུགས་ཕོ་ཐོང་སེང་དང་མཉམ། ། མདའ་སྐྱེན་པོ་ནམ་
མཁའི་ཐོག་ལས་མྱུར། ། དགྲ་ཤ་པ་གསོད་པའི་གཤེད་མ་དང༌། ། འགྲོ་རིགས་
དྲུག་འདྲེན་པའི་ཕ་མ་ཡིན། ། དྲིན་ཕ་མ་གདའ་ན་དྲིན་ལན་འཇོལ། ། བཟའ་
ཚེ་རོགས་གདའ་ན་སྙིང་གཏམ་ཤོད། ། ལས་བུ་རྒྱུད་གདའ་ན་ཁ་ཆེམས་ཞོག
ཕོ་ འདན་མ་ ང་དང་ ཐུག་ པའི་ དུས། ། གསོན་ མི་ ཡུལ་ འདུག་ པའི་རེ་བ་
མེད། ། བསྒོམ་ཤེས་ན་བླ་མ་བཟང་པོ་སྒོམས། ། བསྒོམ་མ་ཤེས་མ་ནི་འབྲུ་དྲུག་
དྲོངས། ། མདའ་ཁྱོད་རང་འཕངས་པས་ངས་ཀྱང་འཕེན། ། གཞུ་མཆོག་
དཀར་སྟེང་ལ་སྒྲོན་པའི་མདའ། ། མདའ་ཁ་རྩེ་དུང་ལས་གྲུབ་ལེ་འདི། ། ལྷ་
ཚངས་པ་དཀར་པོའི་བླ་མདའ་རེད། ། མདའ་བར་སྐེད་གསེར་ལས་གྲུབ་ལེ་
འདི། ། གཉན་སྐུ་ལྷ་གེར་འཛོའི་བླ་མདའ་རེད། ། མདའ་ཡུ་བ་གཡུ་ལས་གྲུབ་
ལེ་འདི། ། ཀླུ་གཙུག་ན་རིན་ཆེན་བླ་མདའ་རེད། ། དུས་དེ་རིང་ཟངས་དམར་
ཁྱོད་ལ་འཕངས། ། སྙིང་དཀར་ནག་གཞུང་བཤགས་བཏང་ནས་ནི། ། ། མགོ་
དར་འཕྲུ་ཚོགས་ཕུད་བཞིན་དུ་བླངས། ། ལྷ་སྲུང་མའི་ཚོགས་ལ་དམར་མཆོད་
ཕུལ། ། ཤ་རུས་པ་འུ་ཟིའི་བྱ་ཁྱིར་སྦྱིན། ། ཁྱོད་ཟངས་ དམར་བསད་པའི་
དཔའ་རྟགས་དེ། ། ལྷོ་འཛམ་བུ་གླིང་ལ་ངོམ་རྒྱུ་ཡིན། ། གཏམ་ཁ་ཕོ་འདན་
མས་མི་ཤེས་དེ། ། དོན་ལག་ལེན་གསེར་གྱི་ཐིགས་པ་དེ། ། ཕོ་འདན་མས་མི་
ལེན་འདུག་ལོ་མེད། ། གླུ་གོ་ན་རྣ་བའི་ཡིད་ལ་ཞོག ། གླུ་མ་གོ་སྙིང་གི་འཛེར་
རུ་གྱིས། ། :༡ : ན་
ཞེས་གླུ་མཇུག་རྫོགས་པ་དང་འདན་མས་ལྷ་མདའ་དེ་མེ་ལྕེ་གློག་དམར་
འཚུབ་འཚུབ་ལན་གཅིག་སྤྲིངས་སོང་བ་དེ། ཁོའི་བྲང་དཀྱིལ་དུ་ཐེབས་ནས་གོ་
ཁྲབ་དང་སྲུང་བས་མ་བརྟན་པར་མདེའུ་རྒྱབ་ཕྱོགས་ནས་ཐོན། སྙིང་ཁྲག་ས་ལ་
303



བོ་བཞིན་རྟ་ཐོག་ནས་ལྷུང་ན་ཡང་ཁ་ཕུ་བསྡམས། རལ་གྲི་འཕྱུར་ནས་འདན་
མའི་ཐད་དུ་ཤོར་ནས་བྱུང་བའི་སྐབས། འབྲུ་མི་དཀར་ལྷའུ་བསམ་གྲུབ་ཀྱིས་
རལ་གྲི་གཡུགས་ཐེངས་གཅིག་ལ་མགོ་འཕྲུ་ས་ལ་འཕངས་པ་དང་གླིང་དམིག་
རྣམས་ཀྱིས་ཀི་སྒྲ་སྒྲོག་བཞིན་ཁོའི་དམག་ཁྲོད་དུ་མཆོངས་ནས་རྒོལ་མི་རྣམས་
བསད། མགོ་འབུལ་ཞུ་མི་རྣམས་ཀྱི་མགོ་འབུལ་བླངས་ནས་ཟིང་ཡོམ་ཡོམ་བྱེད་
པའི་སྐབས། རྒྱ་དུ་རུ་ཁ་པའི་དམག་དཔོན། བདུད་ཀ་ར་རྒྱལ་པོའི་དཔུང་ཡ།
དུག་སྦྲུལ་མཆེ་བ་མགོ་བཞི་ཟེར་ལེ་བས། རྟེའུ་ནག་ཆུང་ཞིག་གི་གོང་དུ་བུད།
གློག་འཁྱུག་པ་ལྟར་འདན་མའི་དམག་ཁྲོད་དུ་མཆོངས། སྤྱང་ཨ་ཐང་གིས་ལུག་
ཁྱུ་དཀྲུགས་པ་ལྟ་བུ་དཀྲུག་ནས་བྱུང་བའི་སྐབས། གླིང་དཀར་དཔུང་གི་ནང༌
རྒྱུད་ནས། འདན་བློན་ཨ་ལོང་མཐེབ་དྲུག་གཅིག་སེང་ཨ་དོམ་མི་ཡི་སྤྱང་ཀི་
གཉིས། འབྲུ་མི་དཀར་ལྷའུ་བསམ་གྲུབ་གསུམ། སོག་སེར་པོའི་སྟག་དམར་
སྟོབས་ཆེན་བཞིས། གཅིག་ཤོར་གཉིས་ཤོར་ངང་ཁོའི་མཐའ་བཞི་བསྐོར་ནས་
གྲི་རུབ་བརྒྱབ་པ་དང༌། ཁོས་དངོས་མེད་དུ་སྤྲུལ་ནས་མོན་འཇང་གི་དམག་
ཁྲོད་དུ་སོང༌། འཇང་གཡུ་ལྷའི་ཤོག་ནས་བུ་རྟ་ལྔ་བཅུ་ལྷག་ཙམ་བསད་རྨས་
གཏོང་བའི་ སྐབས། གཡུ་ ལྷས་ འདོ་བ་ གནམ་ཡག་སྔོན་ མོའི་ གོང་ དུ་བུད།
མཚོན་དགུ་ཟི་ཤུགས་རྡེབ་ལན་གསུམ་བྱས་ནས་གླུ་ཐུང་ཐུང་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
འཇང་མཚལ་ རེ་ སྨུག་པོའི་དབུ་རྩེ་ནས། ། ལྷ་ གངས་བཙན་དྲེད་ སྟག་ རྐང་
གསུམ་མཁྱེན། ། ཐུགས་མཁྱེན་གཟིགས་གཡུ་ལྷའི་གྲོགས་ལ་བྱོན། །ཤར་མདོ་
ཁམས་ གླིང་ གི་ རྒྱལ་ ས་ ནས། ། དཀར་ དཀར་ ཕྱོགས་ སྐྱོང༌ བའི་ ལྷ་ སྲུང་
རྣམས། ། དུས་དེ་རིང་གཡུ་ལྷའི་གྲོགས་ལ་བྱོན། ། ལས་ཅི་བསམ་གྲུབ་པའི་
དངོས་གྲུབ་སྩོལ། ། ལྷ་དེ་འདྲ་ཡིན་ལ་ཡར་འབོད་མེད། ། ས་འདི་དང་ས་ངོ་མ་
ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། ལྷོ་ ཇ་ཆེན་ཐང་གི་གཡས་ཟུར་
304



ཟེར། ། གླུ་འདི་དང་གླུ་ངོ་མ་ཤེས་ན། ། འཇང་གཡུ་ལྷའི་དཔའ་གླུ་ངར་ཐུང་
ཟེར། །ས་ག་མ་ཡུལ་ལ་མི་ལེན་ལ། ། ངག་གང་བྱུང་ས་ལ་མི་འགུགས་དེ། །
སྟོང་དགྲ་བོའི་མགོ་ འཕྲུ་ལེན་ཉིན་ལེན། ། ཁྱོད་ མི་ནག་ རྟ་ནག་ནག་ཐིབ་
ཅན། ། སྐྱ་རྟ་རྔ་མེད་ལེ་ སྡིག་ པའི་བུ། ། དཔའ་ངར་མདོག་ཁ་ ཕུ་ ཐམ་ སེ་
ཐམ། ། མིག་དམར་པོ་གློག་ཞགས་འཚུབས་སེ་འཚུབ། ། ལག་མཚོན་ཆ་ཨེ་
སྔོན་མཁའ་ལ་འཕྱར།། ང་གཡུ་ལྷའི་སྒར་ཆེན་དཀྲུགས་ན་ཡང་། ། དཔའ་
རྟགས་མ་མི་ཡོང་ལག་མཐིལ་གསལ། ། ལས་ཆག་སྒོ་ནག་པོས་དེད་པའི་བུ། །
ད་མ་བྲེལ་མ་བྲེལ་ལྷོད་ཀྱིས་སྡོད། ། ལས་བྲེལ་བས་བྲེལ་གོ་ཆོད་ལེ་མིན། ། ང་
གཡུ་ལྷ་བུ་དང་འཆི་བདག་གཉིས། ། བྱམས་སྙིང་རྗེ་མི་ཤེས་འདྲ་འདྲ་ཡིན། །།
གསོད་ཟེར་ན་ཕ་མ་ཡིན་ཀྱང་བསད། ། མཆོངས་ཟེར་ན་མེ་འོབས་ནང་དུ་
མཆོངས། »། ཐོག་གནམ་ནས་ལྷུང་ན་ལག་པས་བཟུང་། ། ལག་དམར་འཇུས་
བརྒྱབ་ནས་བྲག་ལ་འཕངས། ། བྲག་རྡོ་རྗེ་ཐལ་བར་གཏོང་མི་ཡིན། ། སྟོད་རྒྱ་
གར་ཆོས་སྒོ་མན་ཆོད་ནས། ། སྨད་རྒྱ་ནག་ཁྲི མས་སྒོ་ཡན་ཆོད་གཉིས། ། མཐོ་
སྲིད་པའི་རྩེ་མོ་མན་ཆོད་ནས། ། དམའ་དམྱལ་ཁམས་བཅོ་བརྒྱད་ཡན་ཆོད་
ལ། ། ཕོ་གཡུ་ལྷ་ཟེར་ནས་གྲགས་ལེ་རེད། ། རྟ་གནམ་ཡག་ཟེར་ནས་གཡེར་ལེ་
རེད།། གླིང་ལྷ་དམག་ཟེར་ནས་མཆོད་ལེ་རེད།། རྗེ་སེང་ཆེན་ལྷ་ཡི་བླ་མ་
ལ།། ལྷ་གོང་མའི་ལུང་བསྟན་བྱོན་དང་གཅིག ། ཇ་བདག་མོས་གདན་ཞུ་
བྱས་དང་ གཉིས། །ཇ་དགོས་འདོད་ལྷ་ མིས་ སྐུལ་ དང་ གསུམ། ། གླིང་ལྷ་
དམག་དཀར་པོའི་དཔུང་ཆེན་འདི། ། ཤར་ཇ་ ཡུལ་ རྒྱལ་ སར་འབེབས་ ས་
ལ། ། ཁྱོད་ཇུས་ མེད་བདུད་སྲིན་ ཁ་མཐུན་བྱས། ། ཤར་ཇ་ལུང་དྲི་བཟང་
འཐུལ་ས་ལ། ། མཐའ་བདུད་སྲིན་འདྲེ་རླུང་འཚུབ་དོན་མེད། ། ད་དེ་བས་ཇི་
ལམ་བཀག་དོན་མེད། །གླིང་སྤྱི་ཇུས་མ་གཏོགས་སྒེར་དོན་མེད། ། དེ་ལྟ་ན་
ཀུན་གྱིས་མཆོད་ལེ་རེད། ། ཁྱོད་ཡུལ་འཁྱར་མི་སྡེ་ཧམ་བཟོས་ཅན། ། ལས་
སྒེར་ཇུས་ མ་ གཏོགས་ སྤྱི་ ཇུས་ མེད། ། དེས་ མི་ ཚད་ སྲོག་ གཅོད་ ལས་ ལ་
305



དགའ། ། དེ་ལྟ་ན་ལྷ་མི་ཀུན་གྱིས་ སྡང་། ། བདུད་མི་ཟན་ཤུལ་མེད་བཅོས་
རོགས་ཟེར། ། ཤར་འུ་ཟིའི་ཇ་གཡང་ལེན་རོགས་ཟེར། ། དེ་ཟེར་ཟེར་ལྷ་མིའི་
ལུང་འདུན་ལྟར། ། གླིང་ལྷ་དམག་དཀར་པོའི་དཔུང་ཆེན་འདི། ། ཇ་འུ་ཟི་
ཡུལ་དུ་སྤུངས་ནས་ནི། ། ཁྱོད་བདུད་སྲིན་མ་ལུས་ ཤུལ་མེད་བཅོས། ། ཇ་འུ་
ཟིའི་གཏེར་ཆེན་ཀུན་ལ་ཕབ།། དཔའ་རྟགས་མ་འཛམ་ གླིང་ གྲགས་འདོད་
རེད། ། དཔེ་བཞག་ན་འདྲ་མ་ཨེ་འདྲ་གདའ། ། མེ་དམར་པོ་འབར་ཚོད་མ་
ཟིན་ན། ། ས་ཐལ་བ་རླུང་གིས་འཁྱེར་ལེ་རེད། ། ། ཞིང་སྙེ་མ་སྨིན་ཚོད་མ་ཟིན་
ན། ། སྟོན་སེར་རྒོད་ངར་མས་བཅོམ་ལེ་རེད། ། ཕོ་རྒོད་པོས་རྒོད་ཚོད་མ་ཟིན་
ན། །བྱ་རྒོད་པོའི་ཁ་ལ་ ཤོར་ལེ་རེད། ། དུས་དེ་རིང་རྩིས་པའི་ཟླ་གསུམ་
གོང༌། ། ཁྱོད་དུག་སྦྲུལ་མགོ་བཞི་ཟེར་ལེ་བས། ། དཔའ་རྩལ་དྲུག་ལུས་ལ་
རྫོགས་ཡོད་བསམ། ། ངེད་མོན་འཇང་འོམ་བུའི་སྒེར་ཆེན་དཀྲུགས། ། གླིང་
སྟག་གཟིག་ངར་མའི་དཔའ་ཁྲོད་ནས། ། མོན་དུང་སྐྱོང་ སྟག་ ལྷ་ཁྲི་དཀར་
གཅིག ། རོང་སྟག་སྲས་ནོར་བུ་གཡུལ་རྒྱལ་གཉིས། ། ང་འཇང་ཕྱུག་གཡུ་ལྷ་
ཐོག་སྒྱུར་གསུམ། ། ལུས་འཁོར་གསུམ་བསྐོར་ནས་གདོང་ལེན་ཐོན། ། མཚོན་
ལེབ་ཆེན་རལ་ཁ་འགྲན་པའི་དུས། ། ལྷོ་དུང་སྐྱོང་སྟག་ལྷ་ཁྲི་དཀར་གྱིས། ། ལྷོ་
མོན་གྱི་མུན་པ་རེག་ཆོད་གཡུགས། ། མགོ་བཞི་ཡོད་ནང་གི་གཡས་མགོ་དེ། །
ཁྲག་དམར་པོ་འཛར་བཞིན་ཐང་ལ་འཕངས། ། ཁྱོད་ཝ་མོ་སྙིང་མེད་བླ་རྩེ་
འདར། ། ཁ་ཐལ་འཇའ་ཤར་རེར་བྲོས་ལེ་དེ། ། ཝ་སྔར་མས་བརྗེད་ནས་མི་
དྲན་ཡང་། ། ང་དཔའ་བོའི་ཡིད་ལ་ཝ་ལེར་གསལ། ། མགོ་གཡས་པ་ཐང་ལ་
འཕངས་མི་དེ། ། སྐབས་དེ་དུས་དཔའ་བོ་དུང་སྐྱོང་རེད། ། དུས་དེ་རིང་ཉི་
མའི་གདོང་གང་ལ། ། ནང་རྣམ་ཤེས་མར་མེ་འདའ་ལེ་གཅིག། ཕྱི་རུས་པའི་
རུས་མཁར་བཤིག་མི་གཉིས། ། མགོ་ལྟག་མ་ཚོགས་ཕུད་ལེན་མི་གསུམ། ། ང་
འཇང་ཕྲུག་ གཡུ་ ལྷའི་ ཐོག་ ཏུ་ བབ། ། འཇང༌ དགུ་ ཟི་ གྲི་དང༌ གཤིན་རྗེའི་
ཁྲམ། ། བཏབ་ཚར་ནས་ཐར་མེད་ཀུན་ཤེས་རེད། ། གཏམ་ཅི་ཟེར་ཉོན་ལ་ཨེ་
306



བདེན་ལྟོས། ། གླུ་མང་པོ་ལེན་པའི་ཁོམ་པ་མེད། ། ཀླུ་གོ་ན་རྣ་བའི་བུ་རམ་
ལ། ། གླུ་མ་གོ་སྙིང་གི་འཛེར་རུ་གྱིས། །
༢ ཞེས་ཟེར་བའི་ གླུ་དེ་ལྟར་བླངས། འགུལ་བ་མེད་པར་རང་ གནས་ སུ་
བཞུགས་པ་ན། དུག་སྦྲུལ་མཆེ་བ་མགོ་བཞིས་རལ་ཁ་ཁྲག་གིས་འབགས་པ་དེ།
རྟ་ཡི་རྨེད་གདན་ལ་ ཕར་ཕྱིས་ཚུར་ཕྱིས་ལན་གསུམ་བྱས། དེ་ནས་མགྲིན་པ་
གཟེངས་སུ་བཏེགས་ནས་གླུ་འདི་བླངས་པར་གདའོ། །གང་
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་དབྱིངས་ཀྱི་ཕོ་བྲང་ནས། ། བཙན་ལྷ་བདུད་གསུམ་གྱི་ཕོ་ཉ་
དེ།། ལྷ་དགའ་རབ་དབང་གི་རྒྱལ་པོ་གཅིག ། ཡུལ་སྐྱིད་མོ་རང་གི་ ས་ཆ་
ནས། ། རང་ཕ་མེས་རྣམས་ཀྱི་ལྷ་སྲུང་རྣམས། ། དུས་དེ་རིང་མགོ་བཞིའི་
གྲོགས་ལ་བྱོན།། ལས་ཅི་བསམ་གྲུབ་ལེའི་གདོང་གྲོགས་མཛོད། ། ས་འདི་
དང་ས་ངོ་མ་ཤེས་ན། །ཤར་འུ་ཟི་ཇ་ཡི་རྒྱལ་ས་ནས། ། ས་འདི་ལ་ཇ་ཐང་གོང་
མ་ཟེར། ། འཇང་གཡུ་ལྷའི་མགོ་འཕྲུ་ལེན་ས་རེད། ། ཕོ་ང་འདྲ་ང་ངོ་མ་ཤེས་
ན། ། མཐོ་སྤྲིན་ཕུང་འཁྲིགས་པའི་མར་ཞབས་ནས། ། དམའ་བྲག་དམར་ཁྲོས་
པའི་ཡར་གོང་ནས། ། མཐའ་མུན་པ་ནག་པོའི་རྒྱལ་ས་ནས། ། སྦྲུལ་དུག་སྦྲུལ།
མཆེ་བ་མགོ་བཞི་ཟེར། ། རྒྱབ་ཕ་རྒྱུད་སྲིན་ལ་མ་རྒྱུད་དུ། ། རྒྱ་དུ་རུ་ཁ་པའི་
དམག་དཔོན་ལ། ། ཕོ་ཀ་ར་རྒྱལ་པོའི་བློན་ཆེན་ཡིན། ། ཆུང་ཨ་མའི་ཁོག་ནས་
རྩལ་དྲུག་རྫོགས། ། དེས་མི་ཚད་དངོས་ཡོད་དངོས་མེད་ཡིན། ། ས་གནམ་ས་
གཉིས་ཀྱི་བར་ལ་ལ། ། ཕོ་མགོ་བཞི་ཟེར་ནས་གྲགས་ལེ་རེད། ། ཁྱོད་འཇང་
ཕྲུག་གཡུ་ལྷ་ཐོག་སྒྱུར་དང༌། ། ང་དུ་རུ་ཁ་པའི་མགོ་བཞི་གཉིས། ། ལུས་རྩལ་
སྣ་རྫོགས་པ་འདྲ་ན་ཡང་། ། མཐུ་རྫུ་འཕྲུལ་མི་གཅིག་སོ་སོ་ལ། ། ལས་དབང་
ཐང་ཆེ་ཆུང་ཁག་ཁག་དང༌། ། ཕོ་སྙིང་ཁམས་མི་དོ་ལོགས་ལོགས་རེད། ། ང་འུ་
ཐུག་སྲོག་ལ་བབ་ན་ཡང༌། ། རྗེ་རྒྱལ་པོའི་གཞིས་དང་ཕ་གཞིས་དེ། ། སྡང་དགྲ་
307



བོའི་ལག་ཏུ་འཇོག་མི་མིན། ། སྨྲ་གོ་ཤེས་མི་ལ་རྒྱུ་འབྲས་དང༌། ། ཤ་རུས་རྒྱུད་
གཅིག་ལ་ཤ་ཚ་དང༌། ། དཔོན་དྲིན་པོ་ཆེ་ལ་དྲིན་གསོལ་དགོས། ། དེ་མེད་ན་
གླེན་པ་མར་ཟན་འདྲ། ། འཇང་གཡུ་ལྷ་ཟེར་ལེ་ཁ་ཕོ་ཅན། ། དོན་དམ་པ་རུས་
མེད་ཤིག་དང་འདྲ། ། ཤིག་ལུས་ལ་རུས་པ་ཨེ་གདའ་ལྟོས། ། ལས་རྒྱུ་འབྲས་
ཟེར་ལེ་མི་ཤེས་དུས། ། དཔོན་དྲིན་ཆེན་ས་དམ་རྒྱལ་པོ་གཅིག ། ཆུང་མཉམ་
གཤིབ་བདུད་ཕྲུག་བརྒྱ་བཅུ་གཉིས། ། འཇང་རྒྱལ་གཞིས་དེ་དང་ཕ་གཞིས་
གསུམ། ། གླིང་ཁྲམ་པ་ཇོ་རུའི་ལག་ཏུ་གཏད། ། ཡུལ་སྐྱིད་མོ་འཇང་ས་འོད་
འཁྱིལ་དེ། ། སྨག་མུན་པ་ནག་པོའི་བཙོན་དུ་བཅུགས། ། ཁྱོད་རང་སྲོག་རྟ་རྔ་
ཙམ་པ་དེ། ། འཇང་ས་དམ་རྒྱལ་པོའི་ཁ་རྗེ་ལས། ། གཅིགས་སྣང་ཆེན་སྲོག་
མགོ་གང་ཐོན་བྱས། ། མཐའ་རྒྱལ་ཁབ་རིམ་པས་ཟ་མི་བ། ། འཛམ་གླིང་ཆེན་
བཟོས་ཀྱང་མི་རྒྱགས་ལེ། ། གླིང་རྟོགས་ཕྲུག་ཇོ་རུའི་མདུན་ས་ལ། ། ལྷ་བླ་མ་
ཟེར་ནས་ལྷ་ཕྱག་འཚལ། ། མིག་མཆི་མས་གང་བཞིན་སྲོག་སྐྱོབས་ཞུས། །
སྲོག་རང་མགོ་ཐོན་ན་དཔའ་བོ་བསམ། ། ཕྱི་གླིང་དཀར་དགྲ་ སྡེ་གཉེན་ལ་
རྩིས། ། ནང་རང་སྡེ་འཇང་ཡུལ་དགྲ་ལ་རྩིས། ། སྡེ་དཀར་ནག་ཡག་ཉེས་བརྗེ་
མི་རེད། ། འཇང་གཡུ་ལྷ་ཟེར་ལེ་རང་བསྟོད་ཅན། | ། གཏམ་སྟོང་པ་བཤད་
དང་མ་བཤད་མེད། ། ཕྱི་མི་སྡེས་དཔྱད་ན་མགོ་གཉིས་མ། ། མགོ་བདེ་མོ་རང་
སྲོག་འགེབས་མི་བ། ། བདེ་ཐག་ཆོད་རྒྱལ་གཞིས་བཙོངས་མི་རེད། ། དུས་དེ་
རིང་ཁྱོད་དང་ང་རང་གཉིས། ། ཕོ་རྒོད་ཞན་དབྱེ་བ་འབྱེད་པའི་དུས། ། ཁྱོད་
འཆི་བ་སྲོག་ལ་བབ་པའི་དུས། ། ཡང་ང་ལ་ཨ་ཕོ་ཨ་ཕོ་ཟེ། ། མིག་མཆི་མས་
གང་བཞིན་པུས་མོ་བཙུགས། ། ལག་མཐེ་མོ་སྦྱར་ནས་སྲོག་སྐྱབས་ཞུས། །
མཐོ་ཇོ་རུ་ནག་བཙོག་མན་ཆོད་ནས། ། བར་ཕྱོགས་བཞིའི་དམག་དཔོན་དེ་
དང་གཉིས། ། དམའ་ཁྲབ་གྱོན་ལས་དམག་འཁོར་བཅས་རྣམས། ། སྔར་རིང་
ཡུལ་བཙོངས་འདྲ་གླིང་དཀར་བཙོངས། །ཕོ་ང་ལ་མགོ་འདོགས་བྱེད་རབས་
ཡོད། ། དཔེ་བཞག་ན་འདྲ་མ་ཨེ་འདྲ་རེད། ། མཐོ་གངས་སེང་གཡུ་རལ་ལེན་
308



པ་ལ། ། བྱ་མཁའ་ལྡིང་ཁྱུང་གི་མགོ་འཐུལ་དགོས། ། དམའ་གཙང་ཆབ་ནོར་
བུ་ལེན་པ་ལ། ། བྱ་ཆུ་བྱི་ནག་པོའི་སྤུ་སློག་དགོས། ། ང་རྒོད་པོའི་སྲོག་དམར་
ལེན་པ་ལ། ། སྟོབས་གླང་ཆེན་འདྲ་ལེའི་དཔའ་སྙིང་དགོས། ། དེ་མེད་ན་མགོ་
འདོགས་ཞུ་རྒྱུ་ལས། ། དཔའ་རྟགས་མ་མི་ཡོང་ཐག་ཆོད་རེད། ། གཏུགས་མི་
དགོས་བལྟས་ནས་ཤེས་ལེ་རེད། ། འཇང་གཡུ་ལྷ་ཟེར་ལེ་མཐེབ་རྡོག་ཙམ། །
ཁར་བཟོས་ན་ཕོ་བ་མི་རྒྱགས་ལ། ། མགྲིན་མིད་པ་མི་འགག་བུ་ཆུང་ཁྱོད། །
གསོན་བསམ་ན་ང་ལ་མགོ་འབུལ་གྱིས། ། དེ་མ་བྱས་མ་སྒྱུར་ཕན་ཆོད་ལ། །
གསོན་ཐར་ལམ་མི་གཏོང་ཐག་ཆོད་ཡིན། ། གླུ་གོ་ན་སྙིང་མེད་ཡིད་ལ་ཞོག །
གླུ་མ་གོ་ཟེར་ན་འགྲེལ་བ་མེད། ། :|:
ཅེས་ཟེར་བའི་གླུ་མཇུག་རྫོགས་པ་དང་རྟ་ཁ་དཀྲུགས་ནས་རྒྱ་སྟག་ཁྲོས་པ་
ལྟར་གཡུ་ལྷའི་ཐད་དུ་མཆོངས། གཡུ་ལྷས་གཡུ་འབྲུག་མཚོ་ནས་འགྱིངས་པ་ལྟ་
བུ་ངོ་གདོང་བླངས། རལ་གྲི་གཡུགས་སྐོར་བཅུ་གྲངས་བྱས་ཀྱང་རྒྱལ་ཕམ་དབྱེ་
བ་མ་ཆོད་པའི་སྐབས། དཀར་པོ་གླིང་གི་དམག་ཁྲོད་ནས་འཇང་སྲས་གཡུ་ཁྲི་
དགུང་སྔོན་དང་སྟག་རྒོད་རྔམས་བཙན། ལྟོ་དུང་སྐྱོང་སྟག་ལྷ་ཁྲི་དཀར་གསུམ་
གློག་འཁྱུག་པ་བཞིན་གཡུ་ལྷའི་དཔུང་སྣོན་དུ་བྱོན་པ་དང་། ནག་པོ་བདུད་ཀྱི་
དམག་ཁྲོད་ནས་བདུད་བློན་ལྕགས་ནག་ནག་པོ་དང༌། བདུད་བློན་ཁྲོ་ནག་ནག་
པོས་སྐར་མདའ་འཁྱུག་པ་ལྟར་གླིང་དཀར་དཔའ་བོ་གསུམ་གྱི་ངོ་གདོང་བླངས།
བདུད་བློན་ལྕགས་ནག་ནག་པོས་རལ་གྲི་གཡུགས་སྐོར་གསུམ་པའི་ཐོག་ སྟག་
རྒོད་རྔམ་བཙན་ལ་གྲི་རྨས་ཆེ་ཙམ་བྱུང་བའི་དུས་ལྷོ་དུང་སྐྱོང་སྟག་ལྷ་ཁྲི་དཀར་
གྱིས་ལྷོ་གི་ཟླ་བ་རང་ཤར་གཡུགས་ཐེངས་གཅིག་ལ་ལྕགས་ནག་རྟ་ཐོག་ནས་ཕབ།
འཇང་སྲས་གཡུ་ཁྲི་དགུང་སྔོན་གྱིས་བདུད་བློན་ཁྲོ་ནག་གི་མགོ་སྐྱེ་ཡུངས་རྡོག་
བཞིན་དུ་བཅད། མགོ་འཕྲུ་རྟགས་མར་བླངས་ནས་གཡུ་ལྷའི་ར་མདར་བྱོན་
པའི་སྐབས། གཡུ་ལྷ་དང་དུག་སྦྲུལ་མགོ་བཞི་གཉིས་ཁྲབ་ཆེན་དཔུང་འཛིང་
གཏུགས་ནས་ གདའ་ བ་ རིག་ལག་ ཏུ་ འཕྲུལ་ ཞགས་ རེ་ ཐོགས་ ནས་ བཟུང་
309



དགོས་སྙམ་པའི་ཚེ། ། བདུད་བུ་ཀ་ར་དབང་ཕྱུག་གིས་ཕ་དགའ་བས་སྤྲད་པའི་
བླ་རྡོ་ཁབ་ལེན་ལྔ། ལག་ པ་ གཡས་ གཡོན་གཉིས་ལ་འཁྱེར་ནས་དེ་རུ་བྱོན།
དམིགས་པའི་འབེན་ལ་ཕོག་ཅིག་ཟེར་ནས་བླ་རྡོ་དང་པོ་འཕངས་པ་དེ། འཇང་
གཡུ་ལྷའི་སྒལ་གཞུང་དུ་ཕོག་ཏེ་ཐང་ལ་འགྱེལ། བླ་རྡོ་གཉིས་པ་འཕངས་སོང་
བ་དུང་སྐྱོང་སྟག་ལྷ་ཁྲི་དཀར་གྱི་བྲང་ངོས་སུ་ཐེབས་ཤིང་འབྱོར་ནས་ས་ཐོག་ཏུ་
ལྷུང་། བླ་རྡོ་གསུམ་པ་དང་བཞི་པ་མཐུད་ནས་འཕངས་པ་དེ་འཇང་སྲས་དང་
སྟག་རྒོད་ཀྱི་ སོག་ པ་ གཡས་ གཡོན་ གཉིས་ ལ་ ཕོག་ཏེ་ རྟ་ ཐོག་ ནས་ ལྷུང་མོད།
གླིང་དཀར་ལྷ་སྲུང་རྣམས་ཀྱིས་རྡོ་ཤུགས་བླངས་པས། རེ་ཞིག་དྲན་མེད་དུ་སོང་
བ་ཙམ་ལས་སྲོག་སྐྱོན་མ་བྱུང་། བདུད་བུ་ཀ་ར་དབང་ཕྱུག་དང་དུག་སྦྲུལ་མགོ་
བཞིའི་སེམས་ལ་གླིང་དཀར་དཔའ་བོ་བཞི་བསད་ཡོད་བསམ་ནས་རྟ་ཁ་སྒྱུར་ཏེ་
ནུབ་ཕྱོགས་ སུ་ སོང་། ནུབ་སྒར་སྒ་འབྲུའི་ལས་དམག་དང་རོང་མི་ཚོ་དམར་
པོའི་ལས་དམག་ཟིང་ཡོམ་ཡོམ་དཀྲུགས་ནས་བྱུང་བའི་སྐབས་དེར། གསེར་
པའི་ཉི་འབུམ་དང་འབྲུ་དགའ་བདེ་ཆོས་སྐྱོང་བེར་ནག་གིས་ གདོང་བླངས་པ་
དང་བདུད་བུ་ཀ་ར་དབང་ཕྱུག་གིས་དཔུང་ལག་གཡས་བརྗེས་གཡོན་བརྗེས་
བྱས་ནས་གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་སྔོན་མོའི་གཞལ་ཡས་ནས། ། བར་འཇའ་འོད་འཁྲིགས་པའི་
གུར་ཁང་ནས། ། ལྷ་མཐུ་ཆེན་དགའ་རབ་སྲུང་མའི་ཚོགས། ། དུས་དེ་རིང་ཀ་
རའི་གྲོགས་ལ་བྱོན། ། གླིང་ཇོ་རུའི་མགོ་འཕྲུ་ལེན་རོགས་མཛོད། ། མཐའ་
མུན་པ་ནག་པོའི་རྒྱལ་ས་ནས། ། མཐོ་བྲག་དམར་རྩེ་དགུའི་ཕོ་བྲང་ནས། ། ལྷ་
བཙན་རྒོད་དར་མ་དམར་པོ་ཁྱེད། ། དུས་དེ་རིང་ཀ་རའི་གྲོགས་ལ་བྱོན། །
གླིང་དཔའ་རྟུལ་གློ་སྙིང་ལེན་རོགས་མཛོད། ། ལྷ་དེ་འདྲ་ཡིན་ལ་ཡར་འབོད་
མེད། ། ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཡི་ས་ཆ་ནས། །ཡུལ་
310



འདི་ལ་ ཇ་ལུང་གཡང་ལུང་ཟེར། ། ཡིན་ཐག་ཆོད་ གླིང་དམག་ དཀྲུགས་ ས་
རེད། ། ཕོ་ང་འདྲ་སུ་ཡིན་མ་ཤེས་ན། ། མཐོ་ལྷ་གནས་སོ་གསུམ་མན་ཆོད་ནས།
དམའ་དམྱལ་ཁམས་བཅོ་བརྒྱད་ཡན་ཆོད་ལ། ། ཕོ་ཀ་ར་ཟེར་ནས་གྲགས་ལེ་
རེད། ། ཕ་དགའ་རབ་རྒྱལ་པོའི་གདུང་སྲས་ལ། ། བདུད་དུ་སྲིན་དམག་གི་
རྒྱལ་པོ་ཡིན། ། ཕྱི་སངས་རྒྱས་བསྟན་པའི་སྤྱི་དགྲ་ལ། ། ནང་ ཤ་ཟན་ལྷ་མིའི་
སྲོག་ཤིང་ཡིན། ། སྒོས་ཁྲམ་པ་གླིང་རུའི་སྤྱི་དགྲ་ལ། ། འདྲེ་མི་ཆུང་ཇོ་རུའི་སྒེར་
དགྲ་ཡིན། ། མཐུ་དཔའ་རྩལ་དབང་ཐང་ཟེར་ལེ་གསུམ། ། ཆུང་ཨ་མའི་ཁོག་
ནས་ལུས་ལ་རྫོགས། ། འཛམ་གླིང་ཆེན་ཁ་ལོ་སྒྱུར་མི་ཡིན། ། ཕོ་ཡིན་ལུགས་
བཤད་ན་དེ་འདྲ་རེད། ། ཁྱོད་མི་ནག་རྟ་ནག་བཞོན་ལེ་གཅིག ། སྒོས་མི་སེར་
རྟ་སེར་བཞོན་ལེ་གཉིས། ། རྣ་འོན་པ་མིན་ན་ང་ལ་ཉོན། ། གཏམ་བླའོ་ཤོད་རྒྱུ་
ཨེ་འདྲ་གདའ། ། གནམ་ལོ་འདི་མིན་པའི་ན་ནིང་ལོར། ། མཐོ་རི་བོ་བཟོས་
ཀྱང་མི་རྒྱགས་ལེ། ། དམའ་གཡུ་མཚོ་བཏུངས་ཀྱང་མི་ངོམས་ལེ། ། གླིང་ཇོ་རུ་
ཟེར་ལེའི་ཁྲམ་པ་ཁོས། | ། ཁ་ཡར་ཁ་ལྷ་ཡི་ཡུལ་ནས་གཡར། ། ཁ་ཡར་ཁ་ཇ་ཡི་
ཡུལ་ནས་གཡར། ། ཤར་གཡུ་སྒྲོལ་སྲས་མོའི་མིང་ཆེན་འཁྱེར། ། སྔར་ཕ་མ་
བསད་པའི་ཤ་ལན་གཅིག ། བར་མཛོ་མོ་བཞོས་པའི་ཤེ་རྟིང་གཉིས། ། མཐའ་
གསེར་དངུལ་འཕྲོགས་པའི་འཁོན་འགྲས་གསུམ། ། ཕོ་ང་གཉིས་བར་ལ་མེད་
ན་ཡང་། ། ཁོ་ཁྲམ་པས་དཔུང་ཆེན་འུར་ཟིར་སྤུངས། ། མཐོ་ནམ་མཁར་ལྡིང་
པའི་འཕུར་གྲུ་གཅིག ། དམའ་ས་གཞིར་རྒྱུག་པའི་གླང་ཆེན་གཉིས། ། མཐའ་
སྲིན་མོའི་རྒྱལ་མོ་མིག་དགུ་གསུམ། ། ཕོ་འབུམ་ཐུབ་ཐོགས་པའི་བློན་གསུམ་
གཙོས། ། དམག་བུ་རྟ་བརྩི་གྲངས་མེད་ལེ་བཅས། ། ངར་མ་དབང་ཤུལ་མེད་
བཅོས་ནས་བྱུང༌། ། ཟས་ལན་པོ་མེད་ན་ཁྲམ་པ་དང༌། ། དགྲ་ལན་པོ་མེད་ན་
ལྐུགས་པ་ཟེར། ། དཔེ་དེ་དོན་བཞིན་དུ་ཀ་ར་ངས། ། ལྷོ་མོན་འཇང་འོམ་བུའི་
ལས་དམག་དཀྲུགས། ། འཇང་གཡུ་ལྷ་ཐོག་སྒྱུར་ཟེར་ལེ་གཅིག ། ལྟོ་དུང་སྐྱོང་
སྟག་ལྷ་ཟེར་ལེ་གཉིས། ། འཇང་གཡུ་ཁྲི་དགུང་སྔོན་ཟེར་ལེ་གསུམ། ། ཕོ་སྟག་
311



རྒོད་ རྔམས་ བཙན་ ཟེར་ ལེ་ བཞི། ། ཕ་ དགའ་ རབ་ གནང་ བའི་ བླ་ རྡོ་
འཕངས། ། ཕྱི་ལྔ་པའི་ལམ་དུ་བརྫངས་ལེ་ཡིན། ། ནང་རང་ཡུལ་རང་གིས་མ་
སྐྱོང་ནས། ། ཕྱི་མི་སྡེ་བཟུང་ལ་རྔམས་པས་ན། ། དུས་མཐའ་མ་རང་སྲོག་མི་ལ་
ཤོར། ། དེས་མི་ཚད་ཕ་གཞིས་ཕུང་རབས་ཡོད། ། ཤར་ཁྲི་གདུགས་ཉི་མ་འོད་
པོ་ཆེ། ། མཁའ་སྤྲིན་ལམ་འགྲོས་ལ་མ་བལྟས་ན། ། སྨག་མུན་པའི་བཙོན་ལ་
འཇུག་རབས་ཡོད། ། དུས་དེ་རིང་ཉི་མའི་ཚུན་ཆོད་ནས། ། ཕ་དགའ་རབ་
རྒྱལ་པོའི་སྲས་བུ་ང་། ། ལས་ལམ་འགྲོ་རྒྱུག་པའི་དུས་ཤིག་ཡིན། ། གླིང་ཇོ་རུ་
ཟེར་ལེའི་ཁྲམ་པ་དེར། ། ལས་རྒྱུ་འབྲས་འཁོར་ནས་རླུང་རྟ་རྒུད། ། གཞིས་
རང་ཡུལ་སྟོང་ལེའི་དུས་ཤིག་ཡིན། ། དུས་དེ་རིང་ཉི་མའི་སྔ་དྲོའི་ཐོག ། ཇ་
འཐུང་ཡུན་ གཅིག་ གི་ དུས་ཚོད་ནང་། ། གླིང་སྦྲུ་བློན་མི་བཞིའི་སྲོག་དམར་
བཅད། ། དམག་བུ་རྟ་བསད་ལ་བརྩི་གྲངས་མེད། ། ད་ད་ལྟ་ཇ་ཡུན་གཅིག་གི་
ནང༌། ། ཕོ་ མི་ནག་ ཁྱོད་དང་ མི་ སེར་ གཉིས། ། འཇང་ གཡུ་ ལྷའི་ རྗེས་ སུ་
མངགས་རྒྱུ་ཡིན། ། རྡོ་ཕོང་བ་མཆོང་ལས་གྲུབ་ལེ་འདི། ། མི་ནག་པོ་ཁྱོད་ཀྱི་
ཐོག་ཏུ་འཕངས། ། རྡོ་ཕོང་བ་གསེར་ལས་གྲུབ་ལེ་འདི། ། མི་སེར་པོ་ཁྱོད་ཀྱི་
ཐོག་ཏུ་འཕངས། ། ཕྱི་རུས་པའི་རུས་མཁར་བཤིགས་ལེ་གཅིག་། ནང་རྣམ་
ཤེས་ མར་ མེ་ འདའ་ ལེ་ གཉིས། ། དམར་ ཤ་ ཁྲག་ ཅོད་ པན་ གཏོར་ འདྲ་
གསུམ། །ལས་མ་ཐོན་ཟེར་ན་ཀ་ར་མིན། ། གླུ་གོ་ན་རྣ་བའི་ཡིད་ལ་ཞོག ། ཀླུ་
མ་གོ་ཟེར་ན་སྐྱོར་རྒྱུ་མེད། ། :: དག
ང་ཅེས་ཟེར་བའི་གླུ་དེ་ལྟར་བླངས། གཏམ་ལན་སྒུག་ལོང་མེད་པར་ལག་ཏུ་
འཁྱེར་བའི་བླ་རྡོ་གཉིས་པོ་དེ་ཀླད་ལ་བསྐོར་ནས་འཕངས་པ་དང་། དཀར་
ཕྱོགས་སྲུང་མའི་ཚོགས་རྣམས་ཀྱིས་ཤུགས་བཅགས་ནས་རྡོ་ཁ་སྒྱུར་བས། ཕོང་
བ་དེ་གཉིས་གྲུ་གུ་དང་གངས་རིའི་དམག་ཁྲོད་དུ་ལྷུང་ཏེ་ལས་དམག་བརྒྱ་སྐོར་
ཙམ་འཆི་རྨས་བྱུང་བའི་སྐབས་དེར། མི་ནུབ་རྨ་བྱ་བཙན་པོས་རལ་གྲི་འཕྱར་
ནས་ཀོ་རའི་ཐད་དུ་ཤོར་རྩིས་བྱེད་པའི་སྐབས། འབྲུ་དགའ་བདེ་ཆོས་སྐྱོང་བེར་
312



ནག་གིས་ཕོང་བ་འབྲོང་རོ་ཙམ་ཞིག་མཁའ་དབྱིངས་སུ་བཏེགས། མི་ནུབ་རྨ་བྱ་
བཙན་པོའི་མདུན་དུ་ཐོན། ཡཱ་ཀ་ར་བདུད་ཀྱི་བུ་གཏམ་བཤད་ལོང་ཡོད་ལ་
ཉན་ལོང་ཡོད། ཤ་བཙོ་ལོང་ཡོད་ལ་གྲང་ལོང་ཡོད་གསུངས་ནས་གླུ་འདི་བླངས་
པར་གདའོ། །ག ནས་
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། གནས་ བསིལ་བ་ཚལ་གྱི་དུར་ཁྲོད་
ནས། ། ལྷ་ཆོས་སྐྱོང་མགོན་པོ་བེར་ནག་ཁྱེད། ། འཁོར་དུར་ཁྲོད་སྟག་མོ་ཞིང་
སྐྱོང་བསྐོར། ། འཁོར་དུར་བདག་ནག་པོ་རོགས་སུ་འཁྲིད། ། འགྱིངས་གིང་
ཆེན་བྲོ་ར་ཤིགས་སེ་ཤིག ། ཕོ་དཔའ་བོའི་བྲོ་བརྡུང་ལིངས་སི་ལིང་། ། མ་བུ་
མོའི་ཤིས་གླུ་སྐྱུ་རུ་རུ། ། དུས་དེ་རིང་དགའ་བདེའི་གྲོགས་ལ་བྱོན། ། ས་འདི་
དང་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། ས་འདི་ལ་ཛ་ལུང་
གཡང་ལུང་ཟེར། ། ཕོ་ང་འདྲ་ང་ངོ་མ་ཤེས་ན། ། གླིང་ལྷ་སྡེ་དཀར་པོའི་རྒྱལ་
ས་ནས། །འབྲུ་དགའ་བདེ་ཆོས་སྐྱོང་བེར་ནག་ཟེར། ། ནང་དཀར་ཕྱོགས་
བསྟན་པའི་སྲུང་མ་ལ། ། ཕྱི་ནག་པོ་བདུད་ཀྱི་གཤེད་མ་ཡིན། ། ད་དེ་ནས་ཉོན་
དང་ཀ་ར་བུ། ། ཁྱོད་བདུད་དང་སྲིན་པོ་དུ་རུ་གསུམ། ། ལས་མ་དག་ཁྱི་སྤྱང་
གྲ་སྡེབ་བྱས། ། ཤར་འུ་ཟི་ཇ་ཡི་རྒྱལ་ས་འདི། ། ཁྱོད་བདུད་རྒྱལ་ཀ་རས་སྒེར་
གཅོད་བྱས། ། བདེ་ལོངས་སྤྱོད་ལྷ་ལྟ་བྱེད་བསམ་དེ། ། ལས་དེ་འདྲ་མི་ཡོང་ཕ་
ཡི་བུ། ། དཔེ་བཞག་ན་འདྲ་མ་ཨེ་འདྲ་རེད། ། སྤང་དཀར་ཡག་ལེབ་མོའི་ཡང་
སྟེང་ལ། ། ཤ་ཕོ་ཆེན་སྤང་རྩྭ་ཟ་ལ་འགྲིམས། ། མགོ་ཁྲག་རྭ་སྲོག་གཅོད་ཡིན་ལེ་
དེ། ། ཁོས་མ་ཤེས་ཉལ་ནས་བསྡད་གདའ་ཟེར། ། སྲིབ་སུ་རུ་ནག་པོའི་གདོང་
ཟུར་ནས། ། ཐན་གླ་བ་རོག་པོ་འཕག་རྩལ་ཅན། ། འདོམས་གླ་རྩི་སྲོག་གཅོད་
ཡིན་ལེ་དེ། ། ཁོས་མ་ཤེས་ངོམ་སོ་རྒྱག་གདའ་ཟེར། ། ཤར་འུ་ཟི་ཇ་ཡི་གཏེར་
ཁ་དེ། ། གཏེར་སྦས་མི་ལེན་མི་སུ་ཡིན་དེ། ། ཁྱོད་བདུད་ཕྲུག་ཀ་རས་མ་ཤེས་
ནས། ། ཇ་འུ་ཟིའི་རྒྱལ་ས་བཟུང་གདའ་ཟེར། ། དེས་མི་ཚད་ གླིང་ཞབས་
313



འཇང་ས་ལ། ། འདུག་ཚུགས་མེད་འཁྲུག་པ་སློང་གདའ་ཟེར། ། དེ་ལྟ་ན་ལྷ་མི་
ཐམས་ཅད་ཁྲོས། ། གླིང་ལྷ་སྡེའི་ལས་དམག་ཇ་ཡུལ་སྤུངས། ། ཁྱོད་བདུད་
སྲིན་མ་ལུས་ཤུལ་མེད་བཅོས། ། ཇ་འུ་ཟིའི་གཏེར་ཁ་ལེན་རོགས་ཟེར། ། ངེད་
གླིང་པས་ལྷ་མིའི་དགོངས་འདུན་བསྐོང་། ། ཕྱོགས་རྒྱལ་ ཁག་དུ་མའི་བུ་རྟ་
རྣམས། ། ཤར་ཇ་ཡི་ཡུལ་དུ་སྤུངས་ལེ་ཡིན། ། དམག་སྤུངས་ལེ་མི་ཚད་མཐའ་
བཞི་བསྐོར། ། ཁྱོད་བདུད་ཕྲུག་ཐར་ས་ཨེ་གདའ་ལྟོས། ། ངེད་ལྷ་སྡེ་ལྷ་མགོ་
མཐོ་ལེ་ལ། ། ཁྱོད་ལྷ་མེད་དཔུང་མེད་འགྲན་ས་མེད། ། དཔུང་འགྲན་ཡ་ཨེ་
གདའི་ཐང་ལ་ལྟོས། ། ཐོང་རི་ཀླུང་དམག་གིས་ཁེངས་ལེ་འདི། ། བསམ་ཤེས་
ན་ལྷ་སྡེའི་ལས་དམག་རེད། ། རླུང་ཟེར་མ་ཡིན་ཀྱང་ཐར་ས་མེད། ། ཕ་དགའ་
རབ་རྒྱལ་པོའི་ལྟས་ཕྲུག་ཁྱེད། ། ཉེ་མ་ཐུག་རྒྱུང་གཡེར་ཆེན་པོ་བ། ། ཁ་ལག་
ལེན་མི་མཐུན་དཔའི་གཏམ་ཅན། ། སྟོབས་ལྷ་ཤུགས་མི་ཤུགས་ཆེ་ཆུང་དེ། །
རྡོ་ཕོང་ བ་ འཕངས་ དང༌ ཤེས་ ནས་ བྱུང་། ། ་ད་ ད་རུང་ ཁ་ ཕོས་ ལུང༌ པ་
བརྒྱངས། ། འཇང་གཡུ་ལྷ་དུང་སྐྱོང་གཡུ་ཁྲི་གསུམ། ། ཕོ་ངར་ཆེན་སྟག་རྒོད་
རྔམས་བཙན་བཞི། ། ཕྱི་ལྔ་པའི་ལམ་དུ་བརྫངས་ཡོད་ཟེར། ། ཁྱོད་ཞ་ལོང་
མིན་ན་ཕར་ལ་ལྟོས། ། ཕོ་གཡུ་ལྷ་དུང་སྐྱོང་དཔའ་བོ་བཞི། ། ང་དགའ་བདེའི་
ར་མདར་བྱོན་ཞེ་གདའ། ། ཆུ་དངོས་པོ་ཚོགས་པའི་སྣོད་ཡོད་དེ། ། གཏམ་
བླའོ་ཚོགས་པའི་ཚོགས་སྣོད་མེད། ། མི་མ་ཤི་གསོན་པོར་གནས་ན་ཡང་། ། ཁ་
བདག་པོ་མ་བརྒྱབ་བསད་ཡོད་ཟེར། ། ངོ་ཚ་ཞེ་ཨེ་གདའ་ཀ་ར་བུ། | ། ད་དེ་
མིན་ང་དང་ཉི་འབུམ་མདུན། ། ཇ་དུས་ཡུན་གཅིག་གི་དུས་ཚོད་ནང་།། ཕ་
དགའ་རབ་རྒྱལ་པོའི་བླ་རྡོ་རེ། ། ང་དགའ་བདེ་ཉི་འབུམ་ཐོག་ཏུ་འཕངས། །
ཕྱི་རུས་པའི་རུས་མཁར་ཞིག་ལེ་གཅིག །། ནང་རྣམ་ཤེས་མར་མེ་འདའ་ལེ་
གཉིས། ། དམར་ཤ་ཁྲག་ཅོད་པན་གཏོར་འདྲ་གསུམ། ། ལས་མ་ཐོན་ཀ་ར་མ་
ཡིན་ཟེར། ། དོན་ལག་ལེན་བླ་རྡོ་ནག་པོ་དེ། ། ང་སྟོབས་ཆེན་དགའ་བདེའི་
ལུས་ནས་ཡར། ། དམག་བཅུ་སྐོར་རྡོ་འོག་འཆི་རྨས་ལས། ། ཕོ་ང་གཉིས་ལུས་
314



ལ་འཚེ་བ་མེད། ། རྡོ་ཁྱོད་ཀྱིས་འཕངས་པས་ངས་ཀྱང་འཕངས། ། ཕོ་རྒོད་པོ་
སུ་ཡིན་ལྟད་མོ་བལྟ། ། ཁྱོད་སོར་གང་ ཕན་ལ་མ་བྲོས་ ཤིག ། བྲོས་ཟེར་ན་
དགའ་རབ་ཞབས་འདྲེན་གྱིས། ། ངས་སོར་གང་ཕན་ལ་བྲོས་ལེ་མིན། ། བྲོས་
ཟེར་ན་སེང་ཆེན་ཞབས་འདྲེན་གྱིས། ། གླུ་གོ་ན་རྣ་བའི་བུ་རམ་ལ། ། གླུ་མ་གོ་
སྙིང་གི་འཛེར་རུ་གྱིས། །
ཞེས་གླུ་མཇུག་རྫོགས་པ་དང་མཉམ་དུ་གནམ་ལྕགས་ཁྲོ་ཆུའི་ཕོང་བ་ནག་
པོ་དེ། ཀླད་ལ་ལན་གསུམ་བསྐོར་ནས་འཕངས་པའི་དུས། དགུང་ ཨ་ སྔོན་
ཡངས་པའི་གཞལ་ཡས་ནས། དྲོ་གསེར་ཆེན་ཉི་མའི་གཡས་ཟུར་ནས། གསལ་
དཀར་གསལ་ཟླ་བའི་གཡོན་ཟུར་ནས། འཇའ་འོད་མོ་འཁྲིགས་པའི་གུར་ཁང་
ནས། ཕ་དགའ་བའི་དབང་པོས་དེ་མ་ཐག་ལུས་དངོས་མེད་སྤྲུལ་ནས་ཕོང་
བའི་ཤུགས། ལ་ལ་མོ་བླངས་ཀྱང་ཕོང་ཟུར་གཅིག་བུ་འདོ་བ་གཉིས་ལ་ཆབས་
ཅིག་ཕོག རྟ་མི་ཟན་ནག་པོའི་ཤ་དང་ཁྲག དགུང་ནམ་མཁར་མཆོད་ཅིང་ས་
ལ་འཐོར། གསོན་སྡིག་པ་བསགས་པའི་ལས་འབྲས་ཀྱིས། ནང་རྣམ་ཤེས་བར་
དོའི་འཕྲང་ལ་སོང་། བདུད་ཀ་ར་རྒྱལ་པོའི་བྲང་ཟུར་ན། རྡོ་ཕོང་བ་ཐོག་དང་
གཟེར་ཆེན་ལངས། ལུས་རང་འཚོ་མ་ཟིན་འགྱེལ་ཁད་ལ། ཁོས་ལུས་འགྱུར་
ཟེར་མ་རླུང་ལ་སྤྲུལ། ཕོ་དགའ་བདེས་མི་ཤེས་བྲོས་ནས་སོང་། འབྲུ་དགའ་
བདེས་ཞིབ་མོ་གཟིགས་པའི་དུས། རྟ་མི་ཟན་རོ་དང་གོ་ཁྲབ་བཅས། མདུན་
མིག་ལམ་འཆར་རྒྱུ་གདའ་བ་ལས། བདུད་ཀ་ར་དབང་ཕྱུག་རིག་རྒྱུ་མེད། དེ་
ནས་དགའ་བདེས་དམག་ཁྲོད་མཆོངས། བདུད་ཆུ་ནག་ཟེར་ལེའི་ཟ་འགྲམ་ལ།
ལྷ་ཆོས་སྐྱོང་མགོན་པོའི་ལྕགས་ཕུར་བསྣུན། རྟགས་མར་མགོ་འཕྲུ་བླངས་པ་
དང༌། སྟག་རོང་ཁྲོ་ལུའི་དགོངས་པ་ལ། ཉི་འབུམ་དགའ་བདེའི་གདོང་གྲོགས་
ལས། དགྲ་བོའི་ལག་འོག་ཚུད་ལེ་མིན། དེ་རིང་དཔའ་ཞིག་ངོམ་ནས་ནི།
རྟགས་མ་ལོན་ན་དགའ་ལུགས་བསམ། འདོ་བ་སེར་བྱའི་གོང་དུ་བུད། ཕ་
རོལ་དམག་གི་ཉེ་འགྲམ་བཅར། བདུད་དང་སྲིན་པོའི་དཔོན་དམག་རྣམས།
315



ཁྲོ་ཐུང་གླུ་འདི་ཉོན་ཅིག་གསུངས། ཀླུ་རྟ་ཧར་མིན་ཧུར་ཐུང་ལ་དྲངས་ནས་གླུ་
འདི་བླངས་པར་གདའོ། །
1:|ཀྱི ན པ གླུ་ཨ་ལ་ཐ་ལ་ཐ་ལ་རེད། ། ། ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
གནས་རབ་མཆོག་ལྷ་ཡི་ཞིང་ཁམས་ནས། ། ལྷ་རྟ་མགྲིན་དམར་པོ་དབང་གི་
རྒྱལ། ། བྱམས་ཐུགས་རྗེའི་འོད་ཟེར་ང་ལ་གཟིགས། ། ལས་ཅི་བསམ་གྲུབ་
ལེའི་དངོས་གྲུབ་སྩོལ། ། གནས་མེ་རི་འབར་བའི་ཞིང་ཁམས་ནས། ། ལྷ་
དབར་སྲས་ སྟག་ལྷ་མེ་འབར་གཅིག ། བོན་ སེར་པོའི་བླ་མའི་ཚོགས་དང་
བཅས། ། དུས་དེ་རིང་ཨ་ཁུའི་གྲོགས་ལ་བྱོན། ། སྟོང་དགྲ་བོའི་མགོ་འཕྲུ་ལེན་
རོགས་མཛོད། །ས་འདི་དང་ ས་ངོ་མ་ཤེས་ན། །ཤར་འུ་ཟི་ཇ་ཡི་རྒྱལ་ས་
ནས། ། ས་འདི་ལ་ཇ་ལུང་གོང་མ་ཟེར། ། ཕོ་ང་འདྲ་ང་ངོ་མ་ཤེས་ན། ། ཤོར་
མདོ་ཁམས་གླིང་གི་རྒྱལ་ས་ནས། ། རྫོང་མི་འགྱུར་ཕོ་རོག་སྙིང་རྫོང་ནས། ། ཕོ་
ང་ལ་སྟག་རོང་དཔོན་པོ་ཟེར། ། བྱ་རྨ་བྱ་སེར་པོའི་སྒྲོ་མདོངས་ཡིན། ། ཁྱུང་བྱ།
ཆེན་ནག་པོའི་སྒོང་ང་ཡིན། ། དམའ་རྒྱ་མཚོའི་ནང་གི་ནོར་བུ་ཡིན། ། སྦྲུལ་
དུག་སྦྲུལ་མགོ་ཡི་མེ་ཏོག་ཡིན། ། དམ་ཆོས་རབ་རྫོགས་པའི་སྡོང་པོ་ཡིན། ། གླུ་
འདི་དང་གླུ་ངོ་མ་ཤེས་ན། ། གླུ་འདི་ལ་ཧར་མིན་ཧུར་གླུ་ཟེར། ། གླུ་ཧར་ཧར་
ནང་ནས་འཇམ་འཇམ་ལེན། ། གླུ་ཧུར་ཧུར་ནང་ནས་རྩུབ་རྩུབ་ལེན། ། ཀླུ་
འཇམ་འཇམ་རྒྱལ་བློན་ཚོགས་དུས་ལེན། ། ཀླུ་རྩུབ་རྩུབ་དགྲ་དང་ཐུག་ཉིན་
ལེན། ། ད་བདུད་དང་སྲིན་པོའི་དཔོན་འཁོར་རྣམས། ། ཕོ་ཁྲོ་ལུས་མཐུ་
སྔགས་མ་བརྒྱབ་གོང༌། ། གཉའ་ ཕབ་ནས་པུས་མོ་ས་ལ་བཙུགས། ། ལག་སྤྱི་
བོར་བཀོད་ནས་ཞུ་བ་ཕུལ། ། ཡིད་གུས་པས་མགོ་འབུལ་ཞུས་ན་བསམ། །། དེ་
མ་བྱས་ཉི་མ་རྩེ་གཅིག་ལ། ། ས་ཁ་སོང་འཕུར་གྲུ་གཏོར་ལེ་བཞིན། ། དུས་དེ།
རིང་བདུད་སྐར་བརླག་རྒྱུ་ཡིན། ། བདུད་ཀ་ར་ཟེར་ལེ་རྒྱང་གཡེར་ཅན། །
སྒོར་དཀྱིལ་ ལ་ གདའ་ན་ཟུར་ ལ་ བུད། ། སྒར་ ཟུར་ ལ་ གདའ་ན། མདུན་ལ་
316



ཐོན། ། ང་མཐུ་ཆེན་ཁྲོ་ལུའི་གདོང་ལེན་ཤོག ། ཐོན་མ་ནུས་ཟེར་ན་སྔར་མ་
རེད། ། དེ་མིན་ན་བདུད་རྒྱལ་ཟོག་སྟོང་རེད། ། ཡང་མིན་ན་བདུད་བུ་ཤི་སོང་
རེད། ། ལྷོ་འཛམ་བུ་གླིང་གི་མངའ་ཞབས་ལ། ། མཐུ་རྫུ་འཕྲུལ་ཤེས་མི་མང་ན་
ཡང༌། ། དོན་དམ་པ་རང་དབང་ཐོབ་པའི་མི། ། ཕོ་ང་ཡི་གོང་ན་སུ་གཅིག་
མེད། ། དེ་ཡོད་མེད་ཀུན་གྱིས་ཤེས་ཚོད་ལ། ། ངས་མི་ཤེས་ཟེར་ན་གཏུགས་
པས་ཆོག ། གནའ་སྔ་མོའི་བོད་ཀྱི་གཏམ་དཔེ་ལ། ། རོ་ནག་པོ་དུར་ སར་
འདྲེན་པའི་དུས། ། བཟའ་ཚེ་རོགས་གྲོགས་ལ་མི་ཡོང་ཟེར། ། དེ་བྱུང་ན་ལྟས་
ངན་མ་རེད་ཞེ། ། བྱ་ནག་པོའི་སྒོང་ང་རུལ་མ་དེ། ། དྲོད་སྦྱར་ཡང་བྱ་ཕྲུག་མི་
ལངས་ཟེར། ། དེ་ལངས་ན་ལྟས་ངན་མ་རེད་ཞེ། ། ཆུ་དུག་ཆུ་ནག་ནག་འཁོལ་
མ་དེ། ། ཇ་ཐུག་པའི་ཁུ་བ་མི་ལོ་ཟེར། ། དེ་ལོ་ན་ལྟས་ངན་མ་རེད་ཞེ། །
བདུད་ཀ་ར་རྒྱལ་པོའི་བྲང་སྟེང་ལ། ། ངེད་བློན་ཆེན་དགའ་བདེས་ ཕོང་བ་
འཕངས། ། མགོ་ཤ་མེད་རུས་མེད་ཚལ་བར་བརླགས། ་། ཁོ་དངོས་པོ་གདའ་
ན་ལྟས་ངན་རེད། ། དེ་རེད་དམ་མ་རེད་བསམ་བློ་ཐོང༌། ། ད་བདུད་སྲིན་ཐང་
འཁྱར་སྦར་མོ་གང་། །ཤི་མ་འཚེར་ཁྲོ་ལུའི་གདོང་ལ་ཤོག ། ཤི་འཚེར་ན་ང་ལ་
ཁྲོ་ཐུང་ཟེ། ། ཕྱག་དགུ་ཕྱག་འཚལ་ནས་དད་པ་གྱིས། ། ངས་གེ་སར་རྗེ་ལ་ཞུ་
ངོ་འཐེན། ། སྲོག་མ་ཤོར་རང་མགོ་ཐོན་ལེ་བྱེད། ། གླུ་གོ་ན་རྣ་བའི་ཡིད་ལ་ཞོག
གླུ་མ་གོ་ཟེར་ན་འགྲེལ་བ་མེད། །
ད་ཅེས་ཟེར་བའི་གླུ་དེ་ལྟར་བླངས། རྟ་ཁ་དཀྲུགས་ནས་ངར་ངར་ཤོར་ཤོར་
བྱེད་པའི་སྐབས། བདུད་རྒྱལ་ཀ་ར་དབང་ཕྱུག་ཉེ་འགྲམ་གྱི་བྲག་ལེབ་ཆེན་ཞིག་
གི་སྟེང་ལ་བསྡད་ཡོད་པ་དང་། ལག་ཏུ་བླ་རྡོ་གཅིག་ཉར་ནས་བྱ་ར་བྱེད་བཞིན་
ཡོད། རྣ་བར་དམའ་འབེབས་པའི་གླུ་ཚིག་རྣམས་གོ་བ་མ་ཟད། ངར་ངར་
ཤོར་ཤོར་བྱེད་པའི་ཚུལ་རྣམས་མིག་གིས་རིག་པའི་རྗེས། ཟེར་མ་རླུང་ལ་ཆིབས་
ནས་ཨ་ ཁུའི་ངོ་གདོང་བླངས། ཡཱ་ སྟག་རོང་དཔོན་པོ་ཁྲོ་ཐུང་ ཉོན། ཁྱོད་
དཔའ་མེད་ལ་རྒན་སྟག་ལ་རྫུས། ཁ་ནས་དཔའ་གཏམ་འབྲུག་སྒྲ་ལྡིར། རང་
317



བསྟོད་ངར་ངར་བྱས་ན་ཡང་། དོན་དམ་སྡར་མ་ཡིན་ལེ་དེ། འཛམ་བུ་གླིང་
གིས་ཤེས་གསལ་རེད་ཟེར་ནས་གླུ་འདི་བླངས་པར་གྲགས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
དགུང་ཨ་ སྔོན་ཡངས་པའི་གཞལ་ཡས་ནས། །འཇའ་འོད་ལྔ་འཁྲིགས་པའི་
གུར་ཁང་ནས། ། ཕ་ཡབ་ཆེན་དགའ་བའི་དབང་པོས་མཁྱེན། ། ཐུགས་མཁྱེན་
གཟིགས་ཀ་རའི་གླུ་སྣེ་དྲོངས། ། མཐའ་བྲག་དམར་རྩེ་དགུའི་ཕོ་བྲང་ནས། །
ལྷ་བཙན་རྒོད་དར་མ་དམར་པོས་མཁྱེན། ། ཐུགས་མཁྱེན་གཟིགས་ཀ་རའི་
གྲོགས་ལ་བྱོན། ། དགྲ་ཤ་པ་ཆམ་ལ་འབེབས་རོགས་མཛོད། ། ལྷ་དེ་འདྲ་ཡིན།
ལ་ཡར་འབོད་མེད། ། ས་འདི་དང་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་
ནས། ། ས་འདི་ལ་ཇ་ཐང་རིང་མོ་ཟེར། ། ཕོ་ང་འདྲ་ང་ངོ་མ་ཤེས་ན། ། ཡུལ་
ཀ་སྟོད་གསེར་ཉི་ཚེས་ས་ནས། ། ཡུལ་ཀ་སྨད་དངུལ་ཟླ་ཚེས་ས་ནས། ། ཕོ་ང་
ལ་ཀ་ར་དབང་ཕྱུག་ཟེར། ། དུས་ད་ལོའི་གནམ་ལོ་འདི་གསར་ཐོག ། ང་ཕོ་ལོ་
སུམ་ཅུ་སོ་བདུན་ཡིན། ། དཔའ་རྟགས་མ་དགུ་བརྒྱ་ལུས་ལ་རྫོགས། ། མཐོ་
གནས་མཆོག་ལྷ་ཡི་ཞིང་ཁམས་ནས། ། དམའ་དམྱལ་ཁམས་བཅོ་བརྒྱད་ཡན་
ཆོད་ལ། ། ཕོ་ཀ་ར་ཟེར་ནས་གྲགས་ལེ་རེད། ། ཁྱོད་མི་རྒན་རྒྱའུ་ཨོག་ཚོམ་ཅན།
ངས་ཉི་མོ་མིག་གིས་མ་རིག་དེ། ། རྒྱང་རིང་པོ་རྣ་བས་གོ་ཐོས་ལ། ། གླིང་
ལྟོགས་ཕྲུག་ཇོ་རུ་ཨབ་ཟན་དེ། ། བདུད་ཀླུ་བཙན་རྒྱལ་པོའི་ཡུལ་དུ་སོང་། །ཨ་
ཧོར་དམག་འབུམ་ཚོ་བཅུ་གཉིས་དེ། ། ཤར་མདོ་ཁམས་གླིང་ལ་འབེབས་པའི་
དུས། ། ཧོར་གུར་དཀར་དཔོན་དང་ཤག་པོ་བསྒྲིགས། ། ཕ་སྤྱི་དཔོན་སྣང་དུ་
གཡུ་སྟག་དེ། ། ཧོར་སེར་པོའི་གཡག་ལར་མདའ་འབེན་བཞག ། རོང་རང་
རྒྱུད་ཨ་ནུ་གཟིག་འཕེན་དེ། ། ཧོར་རྨ་ཆུ་ལན་མེད་གཞུང་ལ་འཕངས། ། བུ་
གཅེས་ཕྲུག་པང་གི་ཉ་ཚ་དེ། ། ཕོ་སྟོབས་ཆེན་རལ་གྲིའི་རྩེ་ལ་སྒྲོན། ། གླིང་
འབུམ་པའི་ རྒྱ་ ཚ་ ཞལ་ དཀར་ དེ། ། ཧོར་ ཤན་ རྒོད་ རྨེ་ རུའི་ མདུང༌ རྩེར་
318



གཟེར། ། ལས་བུ་རྒྱུད་ཡོད་ལེ་བཤས་ལ་ཕབ། ། གླིང་དཀར་པོའི་ཕ་གཞིས་
ཧོར་ལ་བཙོངས། ། རང་སྲོག་མགོ་ཐོན་ན་དཔའ་བོ་བསམ། ། དགྲ་ ཤ་ པར་
མགོ་བཏགས་ཞུ་མི་བ། ། ཝ་སྡར་མ་ཁྲོ་ཐུང་མ་རེད་ཞེ། ། ཡིན་བདེན་ན་དཔའ་
བོ་ང་འདྲའི་མདུན། ། ཕོ་རྒོད་མདོག་བཏང་བཏང་བྱུང་བྱུང་དེ། ། བཤད་མ་
བཤད་གཉིས་ལ་ཁྱད་པར་མེད། ། ལྷ་རྟ་མགྲིན་དམར་པོའི་སྤྲུལ་པ་ལ། ། མཐུ་
ངན་སྔགས་གཉིས་ལ་རང་དབང་ཐོབ། ། དཔའ་རྩལ་དྲུག་ལུས་ལ་རྫོགས་པས་
ན། ། དཔའ་ཧོར་ལ་མི་ངོམ་ཅི་གོ་རེད། ། མཐུ་དེ་དུས་མེད་ལེ་ག་ན་སོང༌། །
ནང་དཔའ་བློ་མེད་ལེའི་ཁྲོ་ཐུང་ཁྱོད། ། ཕྱི་ངར་ཆེན་སྟག་ལ་རྫུས་ན་ཡང༌། །
དོན་ལག་ལེན་མེད་ལེའི་ཁྲམ་པ་རེད། ། བློ་ཕྱི་དང་གྲོད་པ་ནང་རྟེན་རེད། ། ལྷོ་
འཛམ་བུ་གླིང་གི་མངའ་ཞབས་ནས། ། མི་ཁྱོད་ལ་སྟག་རོང་སྡར་ཐུང་ཟེར། །
སྨན་བུ་མོའི་སྟེང་ལ་ཐོག་ལས་མྱུར། ། ཕོ་དཔའ་བོའི་སྟེང་ལ་ཝ་ལས་ཞུམ། །
ནང་ཕྱི་ནང་མི་ཤེས་ཌ་རུ་མགོ། ། ཆ་ཉ་བཞག་མེད་ལེའི་ཁྲམ་པ་རེད། ། དེ་
རེད་མོད་རང་གིས་རང་ལ་བསྟོད། ། ས་གནམ་ས་གཉིས་ཀྱི་བར་ལ་ལ། ། མཐུ་
རང་དབང་ཐོབ་མི་ང་ལས་མེད། ། བདུད་ནག་པོའི་ཚོགས་རྣམས་སྒྱུར་ཤོག་
ཟེར། ། ཕོ་ཀ་ར་རྒྱལ་པོ་དོན་ཤོག་ཟེར། ། ཕྱག་དགུ་ཕྱག་ང་ལ་འཚོལ་ཤོག་ཟེར།
ཟེར་བདག་མེད་ ཁ་ ལ་ ཐལ་བ་ བཏབ། ། ངས་ལག་ ཏུ་ ཐོགས་པའི་བླ་རྡོ།
འདི། ། ཁྱོད་ཁྲོ་ཐུང་སྡར་མའི་ཐོག་ཏུ་འཕངས། ། མཐུ་རྫུ་འཕྲུལ་ཅི་ གདའ་
ལྟད་མོ་བལྟས། ། ཕྱི་ལྔ་པའི་ལམ་དུ་འཇུག་རྒྱུ་ཡིན། ། གླུ་གོ་ན་རྣ་བའི་ཡིད་ལ་
ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
ཅེས་ཟེར་ནས་བླ་རྡོ་དེ་ཤུགས་ཀྱིས་འཕངས་པ་དང་ཨ་ཁུས་གཡས་འགྱུར་
གཡོན་འགྱུར་བྱས། དབའ་སེར་སྟག་ལྷ་མེ་འབར་དང་བོན་སེར་བླ་མའི་ཚོགས་
རྣམས་ཀྱིས་རྡོ་ཁ་སྒྱུར་ཡང་ཁྲོ་ཐུང་གི་བྲང་དཀྱིལ་དུ་ཕོག་ཏེ་རྟ་ཐོག་ནས་ལྷུང་།
གསེར་པའི་ཉི་འབུམ་གྱིས་ཀ་རའི་ངོ་གདོང་བླངས་ནས་རལ་གྲི་གཡུགས་སྐོར་
བཞི་ལྔའི་མཚམས་ཐོག་རྒྱག་རླུང་ནག་ཞིག་འཚུབ་བྱུང་བ་དང་མཉམ་དུ། ཁོས་
319



དངོས་མེད་དུ་སྤྲུལ་བས་འཇའ་བཞིན་ཡལ་ནས་གར་སོང་མ་ཤེས། གླིང་དཀར་
དཔའ་རྟུལ་ལྔའི་སྐུ་ལུས་ལ་བླ་རྡོ་རེ་འབྱར་ནས་འཐེན་མི་ཐུབ་པར་བསྡད་ཡོད་
པའི་སྐབས། སྐྱེས་བུ་ཆེན་པོ་སངས་རྒྱས་གེ་སར་གྱིས་ལྷ་རྟ་རྐྱང་རྒོད་འཕེལ་
པོའི་གོང་དུ་བུད། དགྲ་ལྷའི་གོ་མཚོན་སྣ་དགུ་སྐུ་ལ་གསོལ། སྡེ་བརྒྱད་ཟིལ་
གྱིས་ནོན་འདྲའི་ཉམས་དང་བཅས་ཁྲ་འཁྱིལ་འཁྱིལ་འོད་སྤུངས་སྤུངས་དེ་རུ་
ཕྱག་ཕེབས་ པ་ དང༌། ལྷ་མོ་ ཞལ་དཀར་ མར་མེ་རྐང་འཛིན་དང༌། གཞིས་
བདག་བྱ་ར་ལྷ་བཙན་ཡང་གླིང་སྐྱེས་བུའི་དྲུང་དུ་ཕྱག་ཕེབས། ཕན་ཚུན་ཁམས་
འདྲི་དང་མཇལ་ཁ་གནང་ཐོན་པའི་རྗེས། སྐྱེས་བུ་ཆེན་པོས་བདུད་བུ་ག་ན་
སོང་ཟེ་བཀའ་འདྲི་གནང༌། ལྷ་མོ་མར་མེ་རྐང་འཛིན་མས་བདུད་བུ་འདུལ་བ་
ལ་མཛད་བྲེལ་གནང་མི་རུང་། དང་པོ་དངུལ་ལུང་ཟེར་བའི་གནས་ཡུལ་ནས་
དངུལ་ཆུ་ལེན་དགོས། དངུལ་ཆུ་མེད་ན་བླ་རྡོ་ལེན་ཐབས་མེད་ཅེས་གསུངས།
དེ་ནས་ཁོང་རྣམས་ཀྱིས་རྫུ་འཕྲུལ་ལ་རྟེན་ནས་དངུལ་ཆུ་བླངས། དང་པོ་གཡུ་
ལྷའི་ཞལ་ལ་བླུད་ནས་མདུན་གྱི་བླ་རྡོ་དེ་བཀོག གཉིས་པ་དུང་སྐྱོང་ལ་བླུད་
ནས་རྒྱབ་ཀྱི་བླ་རྡོ་དེ་བཀོག གསུམ་པ་ཁྲོ་ཐུང་དང་འཇང་སྲས་སྟག་རྒོད་གསུམ་
གྱི་ཞལ་ལ་རིམ་བཞིན་བླུད། བླ་རྡོ་ཐམས་ཅད་བཀོག་ཐོན་པ་དང༌། ས་དོང༌
རིམ་པ་དགུ་དུས་ནས་དེ་ཡི་ནང་དུ་སྦས། དེ་ སྟེང་ མཆོད་རྟེན་དཀར་ནག་
དམར་སེར་ལྔ་བཞེངས་ནས། བླ་རྡོ་བདུད་སྲིན་གྱི་ལག་ཏུ་མ་ཐེབས་པར་ཤོག་
གསུངས་ནས་སྨོན་ལམ་རྒྱས་པར་བཏབ། ལྷ་མོ་ཞལ་དཀར་དང་གཞིས་བདག་
བྱ་ར་ལྷ་བཙན་གཉིས་རང་རང་གི་གནས་ཡུལ་དུ་བྱོན་པ་དང༌། གླིང་དཀར་
རྒྱལ་བློན་རྣམས་དགའ་བདེའི་དཔལ་ལ་རོལ་ནས་བཞུགས་པར་གདའོ། །
| 4 | 5 | :
320



:
1:|:
པ་ཡོད་ག་ ཚུ ་ ན ་ ་ རྒྱ ས ་ པ ཚོ011 ཡོ་
1:|:ཀ་ཁ་ལོ། ཀར་ཤོད་ ལེའུ་བཅོ་བརྒྱད་པ།
ཚེ ད་
|
|
ག་ད གནམ་ནེས་དགའ་རབ་དབང་ཕྱུག་ལ། །
༡། རང་ཞིང་བཟུང་ནས་འདུག་དགོས་གསུངས། །
སྐྱ་ལོའི་སྣང་སྲས་གཡུ་སྟག་གིས། །
བདུད་ཕྲུག་ཀ་རའི་མགོ་ལུས་ཕྲལ། །
༧ ppg ::|:
ཀྱི་
ཉི་མ་དེ་ཡི་ཕྱི་ནང་རྗེ་རིགས་གསུམ་མགོན་པོའི་རྣམ་སྤྲུལ། སངས་རྒྱས་
སྟོང་གི་ཐུགས་སྲས་གེ་སར་རིན་པོ་ཆེས། བདུད་དགའ་རབ་དབང་ཕྱུག་གི་ཞིང་
ཁམས་སུ་འཇའ་འོད་སྤུངས་སེ་ཁ་ཐུག་བྱོན། བདུད་བུ་ཀ་ར་དབང་ཕྱུག་གང་
དུ་ཡོད་མེད་བྱ་ར་མཛད་པའི་སྐབས། ཕ་དགའ་རབ་དབང་ཕྱུག་གིས་ལག་ཏུ་
ཞགས་པ་ཐོགས། རླུང་ནག་འཚུབ་མོའི་གུར་ཁྱིམ་ནས་ཐོན་ཏེ་སྐྱེས་བུ་ཆེན་པོར་
གླུ་འདི་ཕུལ་ལོ། །
1:|:ཀྱི ཀླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ཉི་ལྷ་ཟླ་ལྷ་སྐར་ལྷ་གསུམ། ། ང་དགའ་རབ་རྟེན་པའི་ལྷ་གསུམ་ཡིན། །
དུས་དེ་རིང་དགའ་རབ་ གྲོགས་ལ་བྱོན། ། ལས་ ཅི་ བསམ་ ཡིད་ བཞིན་ གྲུབ་
རོགས་མཛོད། ། ཕོ་ང་འདྲ་ང་ངོ་མ་ཤེས་ན། ། མཁའ་ ཨ་ སྔོན་ཆགས་ པའི་
དཀྱིལ་འཁོར་ནས། ། སྤྲིན་ལང་ལོང་འཚུབ་པའི་གུར་ཁང་ནས། ། ཕོ་ང་ལ་
དགའ་རབ་དབང་ཕྱུག་ཟེར། ། ང་ཕོ་ལྷ་རིན་ཆེན་རྡོ་ལ་བརྐོས། ། ལྷ་མི་བདུད་
ཀུན་གྱི་སྤྱི་ལྷ་ཡིན། ། ཕོ་ཡིན་ལུགས་བཤད་ན་དེ་འདྲ་རེད། ། དུས་དེ་རིང་ཉི་
321



མིའི་གདོང་གང་ལ། ། དགུང་སྤྲིན་ནག་འཚུབ་མོའི་གཞལ་ཡས་ལ། ། འཇའ་
དམར་ནག་འཁྲིགས་པའི་གུར་ཁང་ནང་། ། ཁྱོད་མི་དམར་མཆོང་གི་སྐུ་མདོག་
ཅན། ། མིག་སྤྱན་རྩ་བྱུ་རུའི་འཇའ་ལམ་ཅན།། མགོ་མཐོ་འདོད་རྨོག་དར་
ལིངས་སེ་ལིང་། ། ལུས་བཙན་འདོད་ཁྲབ་ཆེན་སྤུངས་སེ་སྤུངས། ། རྟ་རྒྱུག་
འདོད་སྣ་སྒྲ་ཤིགས་སེ་ཤིག ། འཕྲུལ་རྩ་དང་རླུང་གི་འཁོར་ལོ་བསྐོར། །འོད་
འཁྱིལ་ལེ་ང་ཡི་ཞིང་ཁམས་ལ། ། ཞེ་ཁྲོས་ནས་འོང་དོན་ཅི་འདྲ་ཡིན། ། སྟོང་རྩ་
གཉིས་སངས་རྒྱས་བྱིན་རླབས་ལས། ། ང་དགའ་རབ་རྒྱལ་པོའི་ཞིང་ ཁམས་
འདི། ། འཇིག་བསྐལ་བའི་མཐའ་ལ་མ་གཏུགས་བར། ། ཕོ་ང་དང་ཞིང་ལ་
འགྱུར་བ་མེད། ། དེ་མི་འགྱུར་རྩ་བ་བཤད་པས་ན། ། བར་སྲིད་པའི་མགོ་ནག་
མི་ཡུལ་དེ། ། མཐའ་མེ་ཆུ་རླུང་བུས་མ་འཇིག་ན། ། ང་དགའ་རབ་ཞིང་ཁམས་
འཇིག་ལེ་མིན། ། དམའ་དམྱལ་ཁམས་བཅོ་བརྒྱད་མ་སྟོང་ནི། ། ང་དགའ་
རབ་ཞིང་ཁམས་མི་འགྱུར་ལེ། ། གོང་ལྷ་དང་བླ་མའི་ཞལ་བཞེས་ཡོད། ། ཁྱོད་
གེ་སར་དམག་གི་རྒྱལ་པོ་དེས། ། འཇིག་མི་ཡུལ་ཁ་ལོ་ག་སྒྱུར་དེ། ། ང་དགའ་
རབ་ཞིང༌ ཁམས་ སྒྱུར་ ས་མེད། ། ཡིད་མ་ཆེས་མོ་ལུང་རྩིས་ གསུམ་གྱིས། །
གནའ་སྔ་མོ་མོན་གླིང་འཁྲུག་པའི་དུས། ། ལྷོ་འགྲན་མེད་ཤིང་ཁྲི་རྒྱལ་པོ་ལ། །
ང་ལྷ་ཆེན་དགའ་བས་འཇའ་སྐས་བཙུགས། ། དགུང་འཇའ་སྤྲིན་ཞིང་ཁམས་
འདྲེན་པའི་དུས། ། ཁྱོད་ཤ་པས་མཁའ་ནས་མདའ་མོ་འཕངས། ། བར་འཇའ་
སྐོས་བཅད་ནས་སྙིང་རྩ་གཏོར། ། དམའ་ས་ནས་གླིང་པས་མེ་ཆེན་འབུད། །
ལུས་དངོས་པོ་མཐོང་མེད་ཐལ་བར་བརླགས། ། ཕྱི་ལྔ་པའི་ལམ་དུ་བརྫངས་
ནས་སོང་། ། ཤར་ལྷོ་མོན་ཤིང་ཁྲི་རྒྱལ་པོ་དེ། །གསོན་མི་ཡུལ་རང་ས་འཛིན་
པའི་དུས། ། བློ་དད་པ་དགའ་རབ་ང་ལ་བྱས། ། རང་ཡུལ་སྡེ་བཅོ་བརྒྱད་ཚུལ་
བཞིན་སྐྱོང་། །ལས་ཤ་དང་ཁྲག་ལ་དགའ་ལེ་ལས། ། དགྲ་གླིང་ལ་བཙུགས་
པའི་ཉེས་པ་མེད། །ཆོས་ཕྱི་པ་དམར་ལ་དགའ་ལེ་དང༌། ། ཆོས་ནང་པ་དཀར་
ལ་དགའ་ལེ་གཉིས། ། ཆོས་གྲུབ་མཐའ་མི་གཅིག་རང་ལུགས་ལས། ། ད་དེ་
322



མིན་མི་བསད་རྟ་འགྱེལ་མེད། ། གནས་ལྷ་རབ་རྫོགས་པའི་ཞིང་ཁམས་ཀྱི། །
ལྷ་བཅོམ་ ལྡན་ རྒྱལ་ བའི་ ལྷ་ ཚོགས་ ལ། ། ངར་ ཕྲག་ དོག་ ཞེ་ སྡང་ དེ་ དང་
གསུམ། ། བརྐམ་འདོད་ཆགས་གཏི་མུག་དེ་དང་དྲུག ། ལྷ་བྱང་སེམས་ཅན་ལ་
མེད་ལེ་ཕུད། ། བྱིངས་ལྷ་མི་ཀུན་ལ་ཡོད་པའི་དུས། ། ལྷོ་ཤིང་ཁྲི་རྒྱལ་ལ་ལོས་
ཀྱང་ཡོད། ། དེ་ཡོད་དེ་རང་ས་བཟུང་བ་ལས། ། ཁྱོད་ཤ་པ་གླིང་དཀར་ཇོ་རུ་
ལྟར། ། ཕྱི་མི་སྡེ་ཧམ་བཟུང་བྱས་ལེ་མེད། ། དེ་མེད་ཀྱང་ཁྱོད་ཀྱིས་ཕྲག་དོག་
བྱས། ། དུས་མཐའ་མ་གཏན་མེད་བཅོས་ནས་སོང༌། ། ད་ད་ལྟ་ད་མའི་དུས་
ཚོད་ལ། ། ང་དགའ་རབ་རྒྱལ་པོའི་བུ་རྒྱུད་དེ། ། བདུད་དུ་རུ་སྲིན་པོའི་རྒྱལ་པོ་
དེས། ། ཁྲིམས་ལུགས་མཐུན་ཇ་ཡུལ་བཟུང་ས་ལ། ། ཡང་ཁྱོད་ཀྱིས་ཇ་གཡང་
དེ་ལ་རྔམས། ། འདུག་མི་བདེ་བཟོས་པས་མི་ཚད་ལེ། ། དུས་དེ་རིང་ཉི་མའི་
གདོང་གང་ལ། ། ཁྱོད་ཇོ་རུས་ངར་སྐད་ལྡིར་རི་རི། ། རྟ་རྐྱང་པོས་འཚེར་སྐད་
ལྷང་སེ་ལྷང་། ། ལུས་རྩ་ཆེན་རེ་ལ་སྒྲོ་ཆེན་རེ། ། ལུས་རྩ་ཆུང་རེ་ལ་སྒོ་ཆུང་
རེ། ། རྩ་དབུ་མ་རོ་མ་རྐྱང་མ་གསུམ། ། ལུས་རྩ་གསུམ་འཕྲུལ་གྱི་འཁོར་ལོ་
བསྐོར། ། བྱ་འཕུར་བརྒྱའི་ནང་གི་ཁྱུང་ཆེན་བཞིན། ། ང་དགའ་རབ་རྒྱལ་
པོའི་ཞིང་ལ་བྱོན། ། ཕོ་ང་དང་ཞིང་ ཁམས་ གཏོར་ འདོད་བྱེད། ། འཇིག་
བསྐལ་པའི་མཐའ་ལ་མ་གཏུགས་བར། ། ཕོ་ང་དང་ཞིང་ལ་འགུལ་བ་མེད། །
དེ་ལྟ་ན་གེ་སར་མི་རྟ་གཉིས། ། ཕོ་རང་ཇུས་བཟུང་ནས་རང་ཡུལ་ལོག། ཡུལ་
མདོ་ཁམས་ཆོས་ཀྱི་འཁོར་ལོ་བསྐོར། ། སྡེ་ཆབ་འབངས་སྐྱོང་ནས་ཞིང་འབྲོག་
གཉེར། ། དགའ་བདེ་སྐྱིད་ལྷ་དང་མཉམ་ལེ་གྱིས། ། ངས་གཡས་ཕྱོགས་ཉི་
མའི་དཀྱིལ་འཁོར་ནང༌། ། གྲང་ལྷགས་བསིལ་མ་ཕོག་བསྒོམ་ལ་བསྡད། །
གཡོན་རྒྱུ་སྐར་ཟླ་བའི་དཀྱིལ་འཁོར་ནང༌། ། དྲོད་མེ་ཚག་མ་ཕོག་རང་སེམས་
གཅུན། ། ཡོ་དམག་དང་འཁྲུག་པ་མེད་ལེའི་ཐོག ། དཔེ་ཉ་ཆུ་བཞིན་དུ་བདེ་
ན་བསམ། ། མཐའ་ཨུ་བཙུགས་ང་དང་འགྲན་པས་ན། ། ཁྱོད་མི་རྟ་གཉིས་དེ་
ཤུལ་མེད་བཅོས། ། ལྷོ་ཤིང་ཁྲིའི་དགྲ་ཤ་ལེན་རྒྱུ་ཡིན། ། ཀླུ་གོ་ན་རྣ་བའི་བུ་
323



རམ་ལ། ། གླུ་མ་གོ་སེམས་ཀྱི་འཛེར་རུ་གྱིས། །མཚབའི་བཀ། ཀར་གཏི
1:|: 1:| ཞེས་ཟེར་ནས་ བདུད་དགའ་རབ་དབང་ཕྱུག་ གིས་དམུ་བདུད་བཙན་
གསུམ་གྱི་ཞགས་པ་དེ། གེ་སར་མི་རྟ་གཉིས་ལ་གཡུགས་ནས་བཟུང་དགོས་སྙམ་
ཡང༌། སྐྱེས་བུ་ཆེན་པོའི་སྐུ་ཁྲབ་ལ་ཕོག་ནས་ཞགས་ཀྱུ་འབྱར་སོང་བའི་སྐབས་
དེར། སྐྱེས་བུས་རལ་གྲི་བཏབ་པ་ལན་མེད་ཤུབས་ནས་འཐེན། ལྷ་འབོད་ཀླུ་
སྐུལ་མཛད་པའི་མགུར་འདི་བཞེངས་པར་གྲགས་སོ། །བྱས་པའི་ ༡ |ག
༢ གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
གནས་མཆོག་རབ་ལྷ་ཡི་ཞིང་ཁམས་ནས། ། མགོན་བཅོམ་ལྡན་རྒྱལ་བ་རིགས་
ལྔའི་ལྷ། ། འཁོར་བཅོམ་ལྡན་རྒྱལ་བའི་ཚོགས་ཀྱིས་བསྐོར།། ། དུས་དེ་རིང༌
སྐྱེས་བུའི་གྲོགས་ལ་བྱོན། ། ནུབ་བདེ་ཆེན་ཆོས་སྐུའི་ཞིང་ཁམས་ནས། ། བྱ་རྨ་
བྱ་སེར་པོའི་ཁྲི་སྟེང་ནས། ། འཇའ་འོད་ལྔ་འཁྲིགས་པའི་གུར་ཁང་ནས། ། ལྷ་
ཆོས་སྐུ་མགོན་པོ་འོད་དཔག་མེད། །འཁོར་ཆོས་ སྐུ་བརྒྱ་ཚོའི་ ཚོགས་ ཀྱིས་
བསྐོར། ། དུས་དེ་རིང་སྐྱེས་བུའི་གྲོགས་ལ་བྱོན། ། ཤར་རི་བོ་ཏ་ལའི་ཞིང་
ཁམས་ནས། ། མཛེས་མེ་ཏོག་པདྨའི་ཁྲི་སྟེང་ནས།། ཟངས་མེ་ཏོག་ཟེ་འབྲུའི་
ར་བ་ནས། ། ལྷ་ལོངས་སྐུ་འཕགས་པ་སྤྱན་རས་གཟིགས། ། འཁོར་ལོངས་སྐུ་
བརྒྱ་ཚོའི་ཚོགས་ཀྱིས་བསྐོར། །དུས་དེ་རིང་སྐྱེས་བུའི་ གྲོགས་ལ་བྱོན། །
གནས་ཟངས་ མདོག་དཔལ་རིའི་རྩེ་མོ་ནས། ། ནང་ རྔ་ཡབ་ གླིང་གི་ གནས་
མཆོག་ནས། ། ཁྲི་རིན་ཆེན་ནོར་བུའི་ཁྲི་སྟེང་ནས། ། ལྷ་སྤྲུལ་སྐུ་པདྨ་ཐོད་ཕྲེང་
རྩལ། ། །འཁོར་སྤྲུལ་སྐུ་བརྒྱ་ཚོའི་ཚོགས་ཀྱིས་བསྐོར། ། དུས་དེ་རིང་སྐྱེས་བུའི་
གྲོགས་ལ་བྱོན། ། གནས་སུམ་ཅུ་བརྩེགས་པའི་ཡང་སྟེང་ནས། ། མཁར་ལྷ་
མཁར་དཀར་མོའི་ནང་རྒྱུད་ནས། ། ཁྲི་དུང་ཁྲི་དཀར་མོའི་ཡང་སྟེང་ནས། །
སྟེང་ལྷ་ཆེན་ཚངས་པ་དཀར་པོ་ཁྱེད།། དཀར་དུང་གི་ཐོད་གཙུག་ཤིགས་སེ་
ཤིག ། སྐྲ་དབུ་སྐྲ་འཇའ་འོད་ལྡེམས་སེ་ལྡེམ། ། སྐུ་ལུས་ལ་དུང་ཁྲབ་དཀར་མོ་
324



གསོལ། ། མདའ་སྟག་རལ་གཡས་ལ་གཟིགས་ཤུབས་གཡོན། ། མདའ་གཞུ་
ཁྲབ་འཁོར་གསུམ་སྐུ་ལ་རྒྱུན། ། ཕྱག་གཡས་ལ་ཤེལ་གྱི་རལ་གྲི་འཛིན། ། ཕྱག་
གཡོན་ལ་ མདུང་དམར་ བ་ དན་ བསྣམས། ། ལྷ་ ཆིབས་ སུ་ ལྷ་ རྟ་གྲོ་དཀར་
བཅིབས། ། དགུང་སྐར་ཚོགས་སྡེ་དཔུང་བཤར་ར་ར། ། འགོ་དམག་དཔོན་རུ་
མཚོན་འཁྱིལ་ལེ་ལེ། ། དུས་དེ་རིང་སྐྱེས་བུའི་གྲོགས་ལ་བྱོན། ། བར་རི་རྒྱལ་
ལྷུན་པོའི་དབུ་རྩེ་ནས། ། མཁར་རིན་ཆེན་ཤེལ་གྱི་ཕོ་བྲང་ནས། །ཁྲི་གསེར་ཁྲི་
སེར་པོའི་ཡང་སྟེང་ནས། ། ལྷ་གཉན་ཆེན་སྐུ་ལྷ་གེར་འཛོ་ཁྱེད། ། དམར་བྱུ་
རུའི་ཐོད་གཙུག་ཤིགས་སེ་ཤིག ། འཕྲུ་བཙན་དར་དམར་པོ་ལྷབས་སེ་ལྷུབ། །
མེདའ་སྟག་རལ་གཡས་ལ་གཟིག་ཤུབས་ གཡོན། ། མདའ་གཞུ་ཁྲབ་འཁོར་
གསུམ་སྐུ་ལ་རྒྱན། །ཕྱག་གཡས་ལ་གནམ་ལྕགས་རལ་གྲི་འཛིན། ། ཕྱག་
གཡོན་ལ་མདུང་དམར་བ་དན་བསྣམས། ། གཉན་ཆིབས་སུ་གཉོན་རྟ་དམར་
པོ་བཅིབ། །འཁོར་གཉན་དམག་དགུ་ཁྲི་དགུ་འབུམ་བསྐོར། །གཉན་བཙན་
ཁྱི་དམར་པོས་ལམ་སྣེ་དྲངས། ་། གཉན་དྲེད་མོང་མི་ཟན་བར་ནས་རྒྱུག །
གཉན་དོམ་ནག་སྨྱོན་པས་རྗེས་ནས་འབྲངས། ། དུས་དེ་རིང་སྐྱེས་བུའི་གྲོགས་
ལ་བྱོན། ། དམའ་རྒྱ་མཚོ་སྔོན་མོའི་དཀྱིལ་འཁོར་ནས། ། མཁར་ཀླུ་མཁར་
སྔོན་མོའི་ནང་རོལ་ནས། ། ཁྲི་གཡུ་ཁྲི་སྔོན་མོའི་ཡང་སྟེང་ནས། ། ཀླུ་རྒྱལ་པོ་
གཙུག་ན་རིན་ཆེན་ཁྱེད། ། སྔོ་གཡུ་ཡི་རྨོག་ཆེན་དབུ་ལ་གསོལ། ། འཕྲུ་ཆུ་དར་
སྔོན་མོ་ལྷུབས་སེ་ལྷུབ། ། སྐུ་ལུས་ལ་གཞུ་ཁྲབ་སྔོན་མོ་གསོལ། ། མདའ་ སྟེག་
རལ་གཡས་ལ་གཟིག་ཤུབས་ གཡོན། ། མདའ་གཞུ་ཁྲབ་འཁོར་གསུམ་སྐུ་ལ་
རྒྱན། །ཕྱག་གཡས་ལ་དོན་ཡོད་ཞགས་པ་འཛིན། ། ཕྱག་གཡོན་ལ་ནོར་བུ་
དགོས་འདོད་བསྣམས། ། ཀླུ་ ཆིབས་ སུ་ ཀླུ་རྟ་སྔོན་མོ་བཅིབ། །འཁོར་ ཀླུ་
དམག་རྒྱ་མཚོ་ལུད་ལུད་བསྐོར། ། དུས་དེ་རིང་སྐྱེས་བུའི་ གྲོགས་ལ་བྱོན། །
བདུད་དགའ་རབ་ཆམ་ལ་འབེབས་རོགས་མཛོད། ། ལྷ་དེ་འདྲ་ཡིན་ལ་ཡར་
འབོད་མེད། ། ས་འདི་དང་ས་ངོ་མ་ཤེས་ན། །ས་འདི་ལ་བྱ་ལམ་གོང་མ་
325



ཟེར། ། ཕོ་ང་འདྲ་ང་ངོ་མ་ཤེས་ན། ། ཕོ་ང་ལ་ནོར་བུ་དགྲ་འདུལ་ཟེར། །
ཡང་ལ་ལས་ཇོ་རུ་ནག་བཙོག་ཟེར། ། ང་ཇོ་རུ་མ་ཡིན་སྐྱོར་རུ་ཡིན། ། སྐྱོར་
སྐྱོར་སྐྱོར་དཀར་པོའི་ལྷ་ཆོས་སྐྱོར། ། རུ་རུ་རུ་ནག་པོ་བདུད་ལ་རུལ། ། ཞེ་
སེམས་པ་དགྲ་ལ་ནག་ལེ་དང་། ། དད་ལྟ་བ་ལྷ་ལ་དཀར་ལེ་རེད། ། ཀླུ་འདི་ཡི་
ཀླུ་ངོ་མ་ཤེས་ན། །གླུ་འདི་ལ་ལྷ་འདྲེ་ཟིལ་གནོན་ཟེར། ། ས་ག་མ་ཡུལ་ལ་མི་
ལེན་དེ། ། དུས་དེ་རིང་བདུད་རྒྱལ་ཁྱོད་ལ་ལེན། ། སེམས་རྣ་བ་མ་གཡེངས་ང་
ལ་ཉོན། ། གནའི་སྔ་མོ་སྔར་གྱི་དུས་ཚོད་ལ། ། ངས་རང་ཡུལ་རང་ས་བཟུང་
བའི་དུས། ། ཁྱོད་དགའ་རབ་སྐུལ་བའི་ཤིང་ཁྲི་ཁོས། ། རི་ཨ་འབུམ་རྫ་རི་གོང་
མ་ལ། ། ཕོ་ནང་བློན་སྐུ་ལྷ་ཐོག་རྒྱལ་མངགས། ། གླིང་སོ་བློན་ཆོས་དར་བསད་
སོང་དེ། །ཡིབ་སེང་བློན་བསད་དང་ཁྱད་པར་མེད། ། ཕོ་རྒྱ་གར་མ་ནི་ཕ་ལྷ་
གཅིག ། ཕོ་རིག་པ་ཕོ་ཡི་ཨ་རྒོད་གཉིས། ། བུ་བྱ་ཁྲི་ཟླ་ཁྲི་སྨིན་དྲུག་གསུམ། །
ཡང་ནང་བློན་སྐུ་ལྷས་མཚོན་འོག་དྲངས། ། ངེད་དཔོན་བློན་མི་ལྔ་ཤོར་སོང་
དེ། ། དཔའ་རྒྱ་ཚ་ཤོར་དང་ཁྱད་པར་མེད། ། ཕོ་དཔའ་ཡིག་ཐང་རྩེ་གཡུ་
འབྲུག་དེ། ། ང་གེ་སར་རྒྱལ་པོའི་དཔུང་ཡ་ཡིན། ། ཁྱོད་སློབ་བུ་ཤིང་ཁྲི་རྒྱལ་པོ་
ཁོས། ། ཤིང་ཙན་དན་དམར་པོའི་མདུང་རྩེར་དྲངས། །ཕྱི་ལྔ་པའི་ལམ་དུ་
བརྫངས་སོང་དེ། །ཡུམ་འགོག་བཟའ་བསད་དང་ཁྱད་པར་མེད། ། ས་ལྕགས་
ནག་ཁྲོ་གསུམ་གོང་མ་ལ། ། ངེད་དཔའ་གསར་བཅོ་ལྔ་ཟླ་བ་གཅིག ། འཇང་
ཁྱུ་བྱུག་དཔོན་པོ་གཡུ་ཁྲུབ་གཉིས། ་། མཚོན་རལ་ཁར་དྲངས་ནས་བསད་སོང་
དེ། ། སུ་འབྲུག་མོ་ཤོར་དང་ཁྱད་པར་མེད། ། ངའི་དར་གོས་ལ་མ་ལིང་དྲུག་དེ།
མ་ རྒྱ་ ཚ་ ལྷ་ དཀར་ སྐུ་ སྐལ་ ཡིན། ། དར་དེ་ ཡང་ མོན་ལ་ བཙན་འཕྲོགས་
བྱས། ། ངའི་ཕ་ཟོག་ཤོར་དང་ཁྱད་པར་མེད། །སེམས་དྲན་ཞེ་ཨེ་གདའ་ཕ་ཡི་
བུ། ། གོང་ཅི་བཤད་སྔར་གྱི་འཁོན་འགྲས་རེད། ། ད་དེ་ནས་ང་ལ་ཉན་རྒྱུ་
ལ། ། ཁྱོད་དགའ་རབ་བདུད་ཀྱི་བུ་རྒྱུད་དེས། ། ཇ་འུ་ཟིའི་ཁ་ལོ་སྒྱུར་དང་
རྟིང༌།། ངེད་སྨུག་པོ་འཇང་གི་ས་ཆ་ལ། ། བདུད་དུ་སྲིན་སྡེབ་མའི་བཙན་
326



དམག་སྤུངས། །གྱོད་གསར་སྣོན་མི་བསད་རྟ་འགྱེལ་བྱས། ། ང་གེ་སར་ལྷ་
སེམས་དཀྲུགས་ལེ་དེ། ། ཁྱོད་དགའ་རབ་མ་ཤེས་ཁ་ངོ་ནས། ། ལྷོ་མོན་བདུད་
ཤིང་ཁྲི་རྒྱལ་པོ་དེས། ། རང་ཡུལ་སྡེ་བཅོ་བརྒྱུད་ཚུལ་བཞིན་སྐྱོང༌། ། ལས་ཤ་
དང་ཁྲག་ལ་དགའ་ཙམ་ལས། ། དགྲ་གླིང་ལ་བསགས་པ་མེད་དོ་ཟེར། ། ཆོས་
ཕྱི་པ་དམར་ལ་དགའ་ལེ་དང༌། ། ཆོས་ནང་པ་དཀར་ལ་དགའ་ལེ་དེ། ། ཆོས་
གྲུབ་པ་མི་གཅིག་རང་ལུགས་ཟེར། ། ང་དགའ་རབ་རྒྱལ་པོའི་བུ་རྒྱུད་དེས། །
ཇ་འུ་ཟིའི་གནས་ཡུལ་བཟུང་ས་ལ། ། གནའ་སྔར་འཁོན་དེང་འགྲས་མེད་ཀྱང་
དེ། ། འདུག་མི་བདེ་བཟོས་པས་མི་ཆོག་ལེ། ། ཕོ་ང་དང་ཞིང་ཁམས་གཏོར་གྱི་
ཟེར། ། འཇིག་བསྐལ་པའི་མཐའ་ལ་མ་གཏུགས་བར། ། ཕོ་ང་དང་ཞིང་ལ་
འགྱུར་བ་མེད། ། ད་དེ་ལས་རང་ཡུལ་གླིང་ལ་བྱོན། ། འདུག་རང་ཚུགས་རང་
ཆོས་བསྐོར་ཤོག་ཟེར། ། འདུག་ཚུགས་མེད་ང་དང་འགྲན་པས་ན། ། ཁྱོད་མི་
རྟ་གཉིས་དེ་ཡུ་མེད་བཅོས། ། ལྷོ་ཤིང་ཁྲིའི་དགྲ་ཤ་ལེན་གྱི་ཟེར། ། དེ་ཟེར་ཡང་
གེ་སར་རྒྱལ་པོ་ང༌། ། ། རྗེ་རིགས་གསུམ་མགོན་པའི་སྤྲུལ་པ་ལ། ། ཁྱོད་དགའ་
རབ་ཕ་བུའི་ཁ་གནོན་ཡིན། ། འགྲོ་རིགས་དྲུག་གནོད་ལེའི་ཕ་དང་བུས། ། ཕོ་
ང་ལ་ཟེར་ལེའི་འདུག་ཚུགས་དེ། ། དོན་ངོ་མ་ཕ་བུས་མ་བཟུང་ན། ། ཞིང་ཕ་
བུ་བཅས་པ་གཏོར་རྒྱུ་ཡིན། ། གླུ་གོ་ན་རྣ་བའི་བུ་རམ་ལ། ། གླུ་མ་གོ་སྙིང་གི་
འཛེར་རུ་གྱིས། །1:|:
ཞེས་གསུངས་ནས་རལ་གྲི་བཏབ་ཐེངས་གཅིག་ལ་ཞགས་པ་དུམ་མེར་
བཅད། བདུད་རྒྱལ་ཁྱོད་ཀྱིས་ཕོ་གེ་ སར་ང་ལ་ མགོ་ སྒུར་ཕྱག་འཚལ་དང༌།
འགྲོ་བར་གནོད་པའི་ལས་ངན་མཚམས་འཇོག་ བུ་རྒྱུད་ཀ་ར་དབང་ཕྱུག་ལ་ཀླུ་
བདུད་འཇའ་སྐས་བཙུགས། ཕ་ཡི་ ཞིང་ ཁམས་ སུ་འདྲེན་དགོས་ སྙམ་ པའི་
བསམ་སྤྱོད་ཐམས་ཅད་མ་སྤངས་ན། དེ་རིང་ངས་ཁྱོད་ཀྱིས་ཞིང་ཁམས་འདི་
ཤུལ་མེད་གཏོང་རྒྱུ་ཡིན་གསུངས། རལ་གྲི་བཏབ་པ་ལན་མེད་དབུ་སྟེང་དུ་
འཕྱར། ཐེ་ཚོམ་དང་ཉམས་སྣང་མེད་པར་མདུན་དུ་མཆོངས། བདུད་རྒྱལ་
327



འདི་མེད་བརླག་བཅོས་དགོས་དགོངས་ཏེ་རལ་གྲི་གཡུག་ལ་ཉེ་བའི་སྐབས་དེར།
ལྷ་ཆེན་ཚངས་པ་དཀར་པོ། གཉན་ཆེན་སྐུ་ལྷ་གེར་འཛོ། ཀླུ་རྒྱལ་གཙུག་ན་
རིན་ཆེན། སློབ་དཔོན་པདྨ་འབྱུང་གནས། ཡུམ་ཆེན་གནམ་སྨན་དཀར་མོ།
ཨ་ནེ་རྒོད་ལྕམ་དཀར་མོ། སྲིང་མོ་ཐིག་ལེ་འོད་འཕྲོ་དང་བཅས་པ་ཐམས་ཅད་
དེ་རུ་བྱོན། བདུད་རྒྱལ་དགའ་རབ་དབང་ཕྱུག་གིས་སོར་བཅུའི་འདབ་མ་སྤྱི་
བོར་བཀོད། ཉི་མ་དེ་རིང་ནས་བཟུང་སངས་རྒྱས་ཀྱི་བསྟན་པ་དང་གེ་སར་
རྒྱལ་པོའི་འགྲོ་དོན། ཡང་སྒོས་འགྲོ་བ་རིགས་དྲུག་གི་སྲོག་མི་གཅོད་པ་དང་།
དབུགས་མི་ལེན་རྒྱུའི་ཁས་ལེན་དམ་འཇོག་བྱས་པ་དང༌། སློབ་དཔོན་རིན་པོ་
ཆེས་གེ་སར་ལ་བདུད་རྒྱལ་འདི་རེ་ཞིག་འདུལ་རྒྱུ་མེད་ལེའི་བཀའ་བཀོད་མཛད།
ཡུམ་ཆེན་གནམ་ནེ་དཀར་མོས་བདུད་རྒྱལ་དགའ་རབ་དབང་ཕྱུག་ཁྱོད། ཉི་མ་
དེ་རིང་ནས་བཟུང་འཇའ་ནག་འཁྲིགས་པའི་གུར་ཁང་འདི་ཡི་ནང་དུ་ རང༌
སེམས་གཅུན་ནས་འདུག་དགོས་པ་ལས། དེ་མིན་ཞིང་ཁམས་གཞན་ལ་གང་
བྱུང་འགྲོ་འོང་བྱེད་མི་ཆོག་གསུངས་ནས་ ས་མཚམས་དང་ཆུ་མཚམས་བགོས།
དེ་ནས་ལྷ་ཚོགས་རྣམས་ཀྱིས་ནམ་མཁའི་བྱ་ལམ་གོང་འོག་བར་གསུམ་བཀག་
ནས་བཞུགས་པའི་སྐབས་དེར། བདུད་བུ་ཀ་ར་དབང་ཕྱུག་གིས་དངོས་མེད་དུ་
སྤྲུལ་ནས་ཡབ་རྒྱལ་པོའི་ཞིང་ཁམས་སུ་ཡར་བྲོས་རྩིས་ལན་མང་བྱས་ཀྱང་མར་ས་
ལ་ལྷུང་། དེ་ནས་ཁོས་དངོས་ཡོད་དུ་སྤྲུལ་ནས་གླིང་དམག་གི་དམག་ཁྲོད་དུ་
མཆོངས། བུ་རྟ་བརྒྱ་སྐོར་ཙམ་གཡས་བསྒྲལ་གཡོན་བསྒྲལ་གཏོང་བའི་སྐབས་
དེར། འབུམ་པའི་རྒྱལ་པོ་དགྲ་ལྷ་རྩེ་བརྒྱད་ཀྱིས་འཁོར་གསུམ་ལུས་ལ་བསྐོར།
འདོ་བ་རྒྱ་བྱ་སོག་དཀར་གྱི་གོང་དུ་བུད་དེ་གདོང་ལེན་དུ་བྱོན་པར་ཉེ་བ་ན།
གླིང་དཀར་དཔའ་སྲས་རྣམས་ཀྱིས་འབུམ་པའི་རྒྱལ་པོ་ཁྱེད་སྒོར་གྱི་བཅུད་དུ་
བཞུགས་པར་མཛོད། བདུད་བུ་འདི་འདུལ་ བའི་ སྐལ་ བ་ངེད་དཔེའི་སྲས་
རྣམས་ལ་ཡོད་གསུངས། རང་རང་གི་ཆིབས་ཐོག་ཏུ་བུད་དེ་སྐྱ་ལོའི་སྣང་སྲས་
གཡུ་སྟག་གིས་གདོང་བླངས་པ་དང༌། བདུད་བུ་ཀ་དབང་ཕྱུག་ གི་ སེམས་ལ་
328



མགོན་མེད་སྐྱབས་མེད་ཀྱི་བདུད་བུ་ང་། ད་ནི་འཆི་རྒྱུ་མ་གཏོགས་གསོན་པའི་
རེ་བ་ལར་ནས་མི་གདའ། ཡིན་ནའི་བློ་འགྱོད་པ་ཟེར་བ་ང་ལ་མེད་བསམ་ནས།
བདུད་རྟ་སྨུག་པོ་དགུ་སྒྲིལ་གྱི་སྟེང་ནས་དཔའ་གླུ་འདི་བླངས་སོ། ། ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་མཁའ་ལྷ་ཡི་ཞིང་ཁམས་ནས། ། ཕ་ཡབ་ཆེན་དགའ་རབ་དབང་ཕྱུག་
མཁྱེན། ། ཐུགས་མཁྱེན་གཟིགས་རྒོད་པོའི་གྲོགས་ལ་བྱོན། ། དགྲ་གླིང་དཀར་
ཤུལ་མེད་གཏོང་རོགས་མཛོད། ། ས་འདི་དང་ས་ངོ་མ་ཤེས་ན། ། ཤར་འུ་ཟིས་
ཇ་ལམ་བར་མ་ཟེར། ། ཕོ་ང་འདྲ་ང་ངོ་མ་ཤེས་ན། ། ཕོ་ང་ལ་ཀ་ར་དབང་ཕྱུག་
ཟེར། ། ཕ་དགའ་རབ་རྒྱལ་པོའི་གདུང་རྒྱུད་ལ། ། ནག་བདུད་སྲིན་དུ་རུའི་
རྒྱལ་པོ་ཡིན། ། ཕོ་དངོས་ཡོད་དངོས་མེད་གཉིས་ཀ་ཡིན། ། ངོ༌ ཤེས་ཞེ་ ཨེ་
གདའ་ཕ་ཡི་བུ། ། ཁྱོད་མི་དཀར་རྟ་དཀར་སྐྱ་ལེབ་ཅན། ། སྐྱ་དཀར་པོ་དགུ་
ཡིས་བསྐོར་ལེའི་བུ། ། ཡུལ་སྐྱིད་མོ་རང་ས་མ་བཟུང་ནས། ། ས་ཐག་རིང་མི་
ཡུལ་འཁྱར་དགོས་དེ། ། འུ་ཐུག་པའི་བུ་ཞིག་ཡིན་ངེས་རེད། ། འདུག་ རང་
ཚུགས་བུ་ཞིག་ཡིན་པས་ན། ། དཀར་ཞོ་དང་འོ་མའི་ལོངས་སྤྱོད་བྱས། ། ཚོ་ཤ་
ཁྲག་གཉིས་དེ་ཁ་ལ་བཟོས། ། དྲིན་ཕ་མའི་གཅེས་ཕྲུག་བྱེད་ངེས་རེད། ། ལུས་
འཁོར་གསུམ་བསྐོར་ནས་དཔའ་བོར་རྫུས། ། སྲོག་དམར་པོ་འབེན་ལ་འཛུགས་
ལེ་དེ། ། ཚེ་ཟད་པའི་བུ་ཞིག་ མ་ རེད་ ཞེ། ། རྟ་ལུག་ གུ་འདྲ་ལ་ རྒྱུག་ཤེད་
མེད། ། ཕོ་བུ་མོ་འདྲ་ལ་དཔང་སྙིང་མེད། ། མཚོན་ཞ་ཉེ་མདོག་ལ་རྣོ་ངར་མེད།
མཛོ་མཛོ་མོའི་མདོག་ལ་གཉའ་ཤེད་མེད། ། དེ་ཟེར་ལེ་འཛམ་བུ་གླིང་ལ་
གྲགས། ། ཁྱོད་བུ་འཆོར་ང་གདོང་བཅར་ལེ་དེ། ། བུ་ཆུང་ནས་སྲོག་དམར་
སྐྱེལ་འདོད་རེད། ། དུས་དེ་རིང་མིན་པའི་ཁ་སོང་ཉིན། ། ལྷོ་མོན་འཇང་འོམ་
བུའི་དམག་དཀྱིལ་ནས། ། ཕོ་གཡུ་ལྷ་ དུང་སྐྱོང་འཇང་སྲས་གསུམ། ། མོན་
སྟག་རྒོད་རྔམས་ བཙན་དེ་དང་བཞི། ། ཕོ་ཡུལ་ ཤོར་དཔའ་དཔུང་ གྲ་ སྡེབ་
329



བྱས། །ང་ཀ་ར་རྒྱལ་པོའི་དགྲ་རུ་ལངས། ། ཕོ་ཡིན་པའི་ཡིན་ལུགས་མང་ཙམ་
བཤད། ། ཕོ་རྒོད་པོའི་ནང་གི་ཡང་རྒོད་དེ། ། ཕོ་སུ་ཡིན་བརྡར་ཤ་གཅོད་པའི་
སྐབས། ། ཕ་དགའ་རབ་གནང་བའི་བླ་རྡོ་རེ། ། ཕོ་སྔར་བཞིའི་ཐོག་ཏུ་རིམ་
བཞིན་འཕངས། ། རྟ་འདོ་བའི་སྟེང་ནས་ཐང་ལ་ཕབ། ། འཆི་ལྔ་པའི་ལམ་དུ་
བརྫངས་ལེ་ཡིན། ། ཁྱོད་དགའ་ལེ་ཨེ་རེད་སྡུག་ལེ་རེད།། ད་དེ་རྗེས་དུས་ཀྱི་
ཞིང་མི་ལ། ། ནུབ་དགའ་འབྲུ་གསེར་པའི་དམག་ཁྲོད་ནས། །འབྲུ་དགའི་
བདེ་ཟེར་ལེའི་མི་ནག་ཁོས། ། ཡང་དཔའ་གཏམ་ལུང་པ་ཁེངས་ལེ་བཤད། །
རྡོ་ཕོང་ བ་ གཡག་ རོ་ ཙམ་ ཞིག་ འཕངས། ། ང༌ ཀ་ རའི་ འདོ་ རོག་ ཐང་ ལ་
བཏབ། ། དེ་མ་གཏོགས་རྟགས་མ་ག་ན་ཡོད། ། ད་དེ་རྗེས་ང་ཡིས་དཔའ་ཚོད་
བཟུང་། ། བྲག་ལེབ་མོའི་སྟེང་ལ་འདུག་པའི་དུས། ། རོང་མི་ཚོའི་དཔོན་པོ་ཁྲོ་
ཐུང་ཁོས། ། རྟ་འདོ་བའི་སྟེང་ནས་ཡོབ་ལངས་བྱས། ། ཕོ་མི་འཇོན་དཔའ་ཀླུ་
མང་པོ་བླངས། ། ང་ཀ་ར་རྒྱལ་པོ་དོན་ཤོག་ཟེར། ། དེ་ཟེར་ལེ་བཞིན་དུ་རྒྱལ་
པོ་ངས། ། ཁོ་ཁྲོ་ཐུང་སྡར་མའི་ངོ་གདོང་བླངས། ། རྡོ་ཁབ་ལེན་འཕངས་ནས་
ཐང་ལ་གཡུགས། ། དམག་བུ་རྟ་བསད་ལ་རྩི་གྲངས་མེད། ། སྙིང་ཚིམ་པོ་ཨེ་
བྱུང་ཕ་ཡི་བུ། ། གོང་བཤད་ཚད་རྟགས་མ་བླངས་ཚུལ་རེད། ། ད་དེ་རིང་ཉི་
མའི་གདོང་ གང་ལ། ། ཡང་གླིང་དཀར་དཔུང་གི་ནང་རྒྱུད་ནས། ། ཕོ་མི་
གསར་དཔའ་འདོད་ཆེ་ལེ་གཅིག ། རྟ་འདོ་གསར་རྒྱུག་འདོད་ཆེ་ལེ་གཉིས། །
ལག་མདའ་གསར་འཕང་འདོད་ཆེ་ལེ་བ། ། ཕོ་མི་གསར་རྟ་གསར་བཞི་ལྔས་
བསྐོར། ། ཁྲ་འཁྱིལ་ལེ་ང་གདོང་ཆོས་ཀྱང་དེ། ། རྟ་འདོ་ གསར་ ཐང་རྒྱུག་
བཤན་པོ་བ། ། ལ་མཐོན་པོའི་རྩེ་ལ་འགྲིམ་ས་མེད། ། གླིང་ཕོ་གསར་རྩོལ་མེད་
ལོང་མཆོངས་དེ། ། ཕོ་རྩལ་ལྡན་གདོང་ལ་ཆགས་ས་མེད། །སྒོས་བདུད་བུ་ང་
དང་ཐུག་པའི་དུས། ། འཆི་ཤི་ལམ་མ་གཏོགས་གསོན་ལམ་མེད། ། དྲིན་ཕ་མ་
གདའ་ན་ཁ་ཆེམས་ཞོག ། བཟའ་ཚེ་རོགས་གདའ་ན་སྙིང་གཏམ་ཤོད། ། ལས་
བུ་རྒྱུད་གདའ་ན་ཁ་ཏ་གྱིས། ། འཇིག་མི་ཡུལ་འདུག་པའི་སྐལ་བ་མེད། ། གླུ་གོ་
330



ན་གླིང་ཕྲུག་ཡིད་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །ཆ་
ཅེས་ཟེར་ནས་གཏམ་ལན་སྒུག་ལོང་མེད་པར་རལ་གྲི་འཕྱར་ནས་བྱུང་
བའི་སྐབས། སྐྱ་ལོའི་རྣམ་སྲས་གཡུ་སྟག་གིས་ཡཱ་ཁོ་རེ། བདུད་བུ་ཀ་ར་དབང་
ཕྱུག་ཉོན། མདང་ནུབ་མར་ཉལ་རྨི་ལྟས་ལ། དགའ་སྡུག་བཟང་ངན་ཅི་འདྲ་
བྱུང༌། ད་ནངས་བྱོན་པའི་ལམ་སོ་ལ། རྟགས་དང་ཆོ་འཕྲུལ་ཅི་འདྲ་བྱུང༌། ཨ་
སྔོན་ལྷ་ཡིས་ཁེངས་པའི་དུས། ཕ་ཆེན་འཇལ་རྒྱུ་ཁག་པོ་རེད། འུ་ཐང་གླིང་
པས་བསྐོར་བའི་དུས། ཁ་རྒྱགས་བདུད་བུ་ཐར་ས་མེད་གསུངས་ནས་གླུ་འདི་
བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །།
དཔའ་དགྲ་ ལྷའི་ ལྷ་ རྫོང་ གོང་ མ་ནས། ། དཔའ་ སེང༌ སྟག་ འོད་ ཀྱི་ རྒྱལ་ པོ་
མཁྱེན། ། དཔའ་དགྲ་ལྷའི་ལྷ་རྫོང་བར་མ་ནས། ། དཔའ་དགྲ་ལྷ་དུང་སེང་
དཔལ་ཁྲབ་མཁྱེན། ། དཔའ་དགྲ་ལྷའི་ལྷ་རྫོང་འོག་མ་ནས། ། དཔའ་དགྲ་ལྷ་
གཉན་སྟག་དམར་པོས་མཁྱེན། ། ཐུགས་མཁྱེན་ གཟིགས་འགྲོ་བའི་དོན་ལ་
དགོངས། ། བདུད་ཀ་ར་དབང་ཕྱུག་འདུལ་རོགས་མཛོད། ། ལྷ་དེ་འདྲ་ཡིན་
ལ་ཡར་འབོད་མེད། །ས་འདི་དང་ས་ངོ་མ་ཤེས་ན། ། ཤར་འུ་ཟིས་ཇ་ལམ་
བར་མ་ཟེར། ། ཕོ་ང་འདྲ་ང་ངོ་མ་ཤེས་ན། ། གླིང་ལྷ་སྡེ་དཀར་པོའི་རྒྱལ་ས་
ནས། ། བྱང་ཉ་ཆགས་ཕུ་དྲུག་མདའ་དང་བདུན། ། ལྷོ་གཡུ་མཚོ་སྔོན་མོའི་
མདངས་དང་བརྒྱད། ། ཤར་རྒྱ་བྱ་དཀར་པོའི་ལ་དང་དགུ། དབུས་ཕོ་བྲང་
སྟག་རྩེའི་ཟིལ་དང་བཅུ། ། བཟང་བཅུ་འཛོམས་གཡང་གི་ར་བ་ནས། །ཡབ་
སྐྱ་ལོའི་ཕ་ས་བུ་འཚར་ནས། ། རྫོང་མི་འགྱུར་བྱུ་རུ་སྟག་རྫོང་ནས། ། ཕོ་ང་ལ་
སྣང་སྲས་གཡུ་སྟག་ཟེར། ། རྗེ་གེ་སར་རྒྱལ་པོའི་བློན་པོ་ཡིན། །ཤར་མདོ་
ཁམས་རྒྱལ་མོའི་ནུ་བོ་ཡིན། ། ལྷོ་འཛམ་བུ་གླིང་གི་མི་ནོར་ཡིན། ། ལྷ་ཛམ་བྷ་
ལ་ཡི་སྤྲུལ་པ་ཡིན། ། ཁྱོད་མ་དག་གླེན་པ་བྱོལ་སོང་བས། ། ཁ་གདངས་མ་ཐག་
331



ནས་དཔའ་གཏམ་བཤད། ། འཇང་གཡུ་ལྷ་གཙོས་པའི་དཔའ་རྟུལ་ལྔ། ། མི་
མ་ཤི་མཐོང་རྒྱུ་ཡོད་ན་ཡང་། ། རྡོ་བླ་རྡོ་འཕངས་ནས་བསད་ཡོད་ཟེར། ། ཁྱོད་
ཤོད་མི་ངོ་ཚ་མེད་ན་ཡང་། – ། ང་ཉན་མིའི་བློ་ལ་ག་ནས་འགྲོ ། ད་ད་དུང་དེ་
ཡིས་མི་ཚད་ལེ། ། ང་བུ་འཆོར་བུ་མོ་འདྲ་གདའ་ཟེར། ། ལྟ་དཀར་པོ་ལུག་གུ་
འདྲ་གདའ་ཟེར། ། མཚོན་དགུ་ཟི་ཞ་ཉེ་འདྲ་གདའ་ཟེར། ། འདྲ་མི་འདྲ་ཟེར་
ལེའི་ཁ་ཚོན་དེ། །ལག་བསྟར་ན་མ་གཏོགས་ཆོད་ལེ་མིན། །གཏེམ་ཁ་བཤད་
ཆུ་ཡི་ལྦུ་བ་ལ། ། དོན་ལག་ལེན་གསེར་གྱི་ཐིགས་པ་རེད། ། གཏམ་སྟོང་བཤད་
མི་ཡིས་ཁྲེལ་རྒྱུ་ལས། ། ད་དེ་མིན་ཕན་པ་ཅི་ཡང་མེད། ། ཕོ་ང་ཡི་འདོ་བ་
དཀར་ཆུང་ལ། ། རྟ་འདོ་ཆེན་ནོར་བུ་ལྡིང་ཤེས་ཟེར། ། མགོ་དཔྲལ་བའི་
གཞུང་ལ་ནོར་རྭ་སྐྱེས། ། རྟ་ཆོས་རྟ་གཞོན་ནུ་བློ་གྲོས་བཞུགས། ། རྟ་ཅང་ཤེས་
བྷ་ལའི་ཆིབས་རྒྱུད་ཡིན། ། སྒ་གསེར་ སྒ་གསེར་སྲབ་ བསྟོད་དང་ཕན། །
དགུང་མཁའ་དང་ས་གཞི་འོད་ཀྱིས་ཁེངས། ། ལ་མཐོན་པོ་འགྲིམས་ལེས་མི་
ཚད་ལེ། །འཛམ་གླིང་ཆེན་ཡིན་ཀྱང་ཉིན་གཅིག་འཁོར། ། ལྷ་རྣམ་ཐོས་སྲས་
ཀྱི་བང་མཛོད་ནས། ། དྲིན་ཕ་མ་བཟང་པོས་བགོ་སྐལ་གནང༌། ། ཁྱོད་བདུད་
རྟ་མི་ཟན་ཁ་གནོན་ཡིན། ། ང་སྣང་སྲས་དཔའ་རྩལ་མི་ཆེ་ཡང༌། ། ཁྱོད་བདུད་
བུ་འཇོམས་དགོས་ལྷ་ནས་བསྐོས། ། མཚོན་དགུ་ཟི་ཞ་ཉེར་མངོན་ཀྱང་དེ། །
གྲི་ཡར་ཟི་མར་ཟི་དགུ་ཟི་གསུམ། ། གྲི་ཡར་ཟི་ཡར་ངོའི་ཟླ་ལ་བརྡུང་། ། གྲི་
མར་ཟི་མར་ངོའི་ཟླ་ལ་བརྡུང༌། །གྲི་དགུ་ཟི་ཉི་ཤུ་དགུ་ལ་བརྡུང༌། །སྨད་རྒྱ་
ནག་རྒྱལ་པོའི་གྲི་རྒྱུད་རེད། ། མཚོན་གཡུགས་ནས་ཐར་བསམ་ཞེ་ལ་མེད། །
དེ་མེད་དོན་ལོ་རྒྱུས་བཤད་པས་ན། ། ང་ཕོ་ལོ་བཅོ་ལྔར་སོན་པའི་དུས། ། དགྲ་
དང་པོ་ཨ་གྲགས་ཡུལ་དུ་སོང༌། ། མཁར་རྡོ་ཁྱུང་བཙན་རྒོད་དམར་པོ་དེ། །
མཚོན་གཡུགས་ཐེངས་གཅིག་ལ་མགོ་ལུས་ཕྲལ། ། མགོ་འཕྲུ་དང་བཅས་པ་
རྟགས་མར་བླངས། ། སྲས་སྣང་སྲས་ཟེར་ནས་གྲགས་ལེ་བྱས། ། དགྲ་གཉིས་
པ་བྱེ་རིའི་ཡུལ་དུ་སོང༌། ། ཕོ་འབྲོང་ཚ་ངར་མའི་བུ་རྟ་དཀྲུགས། ། དམག་ཁས་
332



ལེན་བརྒྱ་སྐོར་མཚོན་ལ་དྲངས། ། ཕོ་གཡག་སྐྱ་ཐོད་དཀར་ཟེར་ལེ་དང་། །
ལག་དཔུང་འཛིན་ཁྲབ་འཛིང་ཉིན་གསུམ་ཚད། ། དུས་མཐའ་མ་ཨ་ཕོས་མགོ་
འཕྲུ་བླངས། ། དཔའ་རྟགས་མ་ཆེ་ཞིག་དེ་ན་བཞག ། སྲས་སྣང་སྲས་ཟེར་
ནས་གྲགས་ལེ་བྱས། ། ང་ཕོ་ལོ་ཉི་ཤུ་རྩ་གཉིས་ཐོག ། དགྲ་ཕར་འགྲོ་ཞང་ཞུང་
ཡུལ་དུ་སོང་། །ཞང་ལྷུན་གྲུབ་རྒྱལ་པོའི་མངའ་ཁོངས་ནས། ། ཕོ་ངར་རྒོད་
བློན་པོ་མི་གསུམ་བཀྲོངས། ། དཔའ་རྟགས་མ་ཆེ་ཞིག་དེ་ན་བཞག ། སྲས་
སྣང་སྲས་ཟེར་ནས་གྲགས་ལེ་བྱས། ། ད་དེ་རྗེས་གྲུ་གུའི་ཡུལ་དུ་སོང་། ། གྲུ་
མཚོ་སྟོད་མཚོ་བར་མཚོ་སྨད་ གསུམ། ། བྱ་ངང་པས་བཅད་འདྲ་འདོ་བས་
བཤགས། ། བྱང་གྲུ་གུ་ཐོག་རྒོད་རྒྱལ་པོ་དེ། ། ལུས་དངོས་ཡོད་བརྒྱ་ལ་དངོས་
མེད་སྟོང་། ། དཔའ་སྟོབས་དང་རྩལ་ལ་འགྲན་མེད་ཟེར། ། དེ་ཟེར་ཡང་ཨ་
ཕོས་མཚོ་ལ་དྲངས། ། དཔའ་རྟགས་མ་ཆེ་ཞིག་དེ་ན་བཞག་ 2། སྲས་སྣང་སྲས་
ཟེར་ནས་གྲགས་ལེ་བྱས། ། དུས་དེ་རིང་ཉི་མའི་གདོང་གང་ལ། ། ཁྱོད་བདུད་
བུ་ཀོ་ར་དབང་ཕྱུག་བུ། ། སྒ་སྐྱ་ལོའི་སྣང་སྲས་ང་དང་ཐུག ། མཐོ་ནམ་མཁར་
འཕུར་ལ་གཤོག་པ་མེད། ། དམའ་ས་ལ་འཛུལ་ལ་ས་སྒོ་མེད། ། བློས་བསམ་
པའི་སྣང་བ་སྐྱིད་པོ་དེ། ། སེམས་སྣང་བའི་ཡུལ་ལ་འཁོར་ཀྱང་དེ། ། མཐོ་ནམ་
མཁའ་ ལྷ་ དང་ མཁའ་ འགྲོས་ ཁེངས། ། དེས་ མི་ ཚད་ བྱ་ ལམ་ གོང་ འོག་
གསུམ། ། རྗེ་སེང་ཆེན་དགྲ་ལྷའི་ཚོགས་ཀྱིས་བཀག ། ཕ་དགའ་རབ་ཞིང་ལ་
འགྲོ་ས་མེད། ། དམའ་འུ་ཟིའི་ ཐང་ཆེན་ གླིང་པས་བསྐོར། ། དེས་མི་ཚད་
དཔའི་གསར་གྲ་སྡེབ་བྱས། །རླུང་ཟེར་མ་ཡིན་ཀྱང་ཐར་ས་མེད། ། དཔུང་
གཡས་པའི་བྱུས་ཆེན་མི་ཤོར་ལེ། ། རོང་ལྷ་སྲས་ལྷ་རྒོད་འབུམ་ལུ་ཡོད། ། རྗེ་
སེང་ཆེན་བླ་མའི་ནུ་བོ་རེད། ། དཔུང་ གཡོན་མའི་བྱུས་ཆེན་མི་ ཤོར་ལེ། །
འཇང་སྨུག་སྲས་དབུ་སྐྲ་ལེགས་ པ་ཡོད།། མ་མཁའ་འགྲོ་འབུམ་གྱི་སྲས་པོ་
རེད། ། དཔུང་རྒྱབ་རྟེན་བྱུས་ཆེན་མི་ཤོར་ལེ། ། གདོང་འབུམ་པའི་དགྲ་ལྷ་རྩེ་
བརྒྱད་ཡོད། ། ཕ་རྒྱ་ཚ་ཞལ་ལུའི་གདུང་སྲས་རེད། ། དཔའ་གནམ་ས་གཉིས་
333



ལ་གྲགས་ལེ་རེད། ། ད་སྡིག་ཆེན་ཚེ་ཟད་ཤན་དམར་ཁྱོད། ། འཆི་དམྱལ་བའི་
ལམ་དུ་འགྲོ་རྒྱུ་ལས། ། གསོན་མི་ཡུལ་ འདུག་ པའི་སྐལ་བ་མེད། ། བསྒོམ་
བསམ་ན་བླ་མ་བཟང་པོ་སྒོམས། ། བསྒོམ་མ་ཤེས་མ་ནི་འབྲུ་དྲུག་དྲོངས། །
ཤི ཞེས་གསུངས་ ནས་ ཐེ་ ཚོམ་ མེད་ པར་ ཕར་ མཆོངས་ པའི་ སྐབས་ དེར།
དང་པོ་ཁོའི་སེམས་ལ་དངོས་མེད་དུ་སྤྲུལ་ནས་བྲོས་དགོས་བསམ་ཀྱང་། གླིང་
དཀར་ལྷ་སྲུང་རྣམས་ཀྱིས་དེ་མར་བློ་ཁ་སྒྱུར་བས་གློ་རྡེག་ཏུ་ངར་དྲག་པོ་ཞིག་
ལངས་ནས་ཚུར་རལ་སྐོར་གཉིས་གཡུགས་མོད། ལྕགས་ཀྱི་ཕོང་བ་ལ་སྲན་རིལ་
འཕངས་པ་ལྟ་བུ་ཡར་སོང་བ་ལས། སྣང་སྲས་ཀྱི་སྐུ་ལུས་ལ་རྟ་རྔ་ཙམ་ཡང་མ་
གནོད། དེ་ནས་ཁོས་རྟ་ཁ་གཅུས་ནས་བྲོས་གྲབས་བྱེད་པའི་སྐབས་དེར། སྣང་
སྲས་ཀྱིས་མཚོན་དགུ་ཟི་ནམ་མཁའི་དབྱིངས་སུ་འཕྱར། ཀླད་ལ་ལན་གསུམ་
བསྐོར་ནས་གཡུགས་པ་དེ། མགོ་དང་སྐྱེའི་བར་དུ་ཕོག་ནས་མགོ་ལུས་བྲལ་ཏེ་
རྟ་ལས་ལྷུང་ཀྱང་ཁྲག་དམར་པོ་ཟེར་བ་ཐིགས་པ་གཅིག་མཐོང་རྒྱུ་མེད་པ་དང་
མགོ་མེད་ཀྱི་གཟུགས་པོ་འགུལ་ནས་རྣམ་ཤེས་ཕ་ཡི་ཞིང་ཁམས་སུ་འཕོ་དགོས་
སྙམ་པའི་སྐབས་དེར། གེ་སར་རིན་པོ་ཆེས་ནམ་མཁའ་ནས་འཇའ་འོད་སྤུངས་
སེ་ཁ་ཐུག་དེ་རུ་བྱོན། ཁོའི་རྣམ་ཤེས་ལྷུང་བཟེད་ཀྱི་ནང་དུ་བཀུགས་ནས་ལུས་
པོ་འགུལ་མེད་དུ་གྱུར་བ་དང༌། གླིང་དཀར་ལྷ་སྲས་རྣམས་ཀྱིས་གྲི་རུབ་དང་
མདུང་རུབ་བརྒྱབ་ཏེ་ཚལ་བ་བརྒྱ་ལ་བཏང༌། ཤ་དང་རུས་པ་རྣམས་ས་དོང་
རིམ་དགུའི་འོག་ཏུ་སྦས་ནས་ནམ་ཡང་ལངས་རྒྱུ་མེད་ལེའི་སྨོན་ལམ་བཏབ་ཐོན་
པ་དང༌། ཧོར་སྡིག་གཅོད་བཤན་པ་དམར་པོ་དང་བཤན་ཚ་རླུང་ལྷ་མགྱོགས་
ལྡེམ། བྱང་ཕྱི་པའི་ཨ་སྟག་ཀླུ་མོ། བདུད་བློན་རུ་བཀྲ་དཔའ་བོ། ཀླུ་བདུད་
འཇའ་སྣེ་ བསམ་གྲུབ་ དང་ བཅས་ པས་ རྒྱབས་ གསོད་ཀྱི་འུར་སྒྲས་ བཀངས།
བདུད་དང་སྲིན་པོའི་དམག་ཁྲོད་དུ་མཆོངས་ནས་བུ་རྟ་ལྔ་བརྒྱ་ལྷག་ཙམ་མཚོན་
ལ་དྲངས་པ་དང་གཞན་འཕྲོ་དམག་རྣམས་འཇིགས་ཤིང་སྐྲག་ནས་ལ་ལས་གོ་ཆ་
དོར། ལ་ལས་དར་ནག་ས་ལ་འཕངས་ཏེ་ཁ་ཐལ་འཇའ་བཤར་རེར་ཁ་ཐུག་
334



ལྕགས་མཁར་མུན་པ་དགུ་རྫོང་གི་ནང་དུ་བྲོས། མཁར་སྒོ་ཐམས་ཅད་བརྒྱབ་ཏེ་
སྲོག་མགོ་ཐོན་ཐབས་བྱས་ནས་བསྡད་པ་དང༌། དེ་ཉིན་གླིང་དཀར་རྒྱལ་བློན་
རྣམས་ཀྱིས་མཁར་རྫོང་དུ་ཕར་རྒོལ་མ་བྱས་པར་དམག་མཚམས་བཞག རང་
རང་གི་ལས་གུར་དུ་བྱོན་ནས་འཇམ་ཆག་གེར་བཞུགས་པར་གདའོ། །
ག7722/དང་༡༡
བཤད་ག་ 1:། ཁོ་ད་ ཚོགས་པ་ཕྱོགས་མའི་ན ང་
ཡོད་དམ་ཞེ་ན། འདུ་
མགར་ས་ །མང་སོགས་ཉེ་དུ་ཀུལ་ལ་ལྟ་ཡི་བང་ཁ་༡༩ ་ ༌ ་
་
བྱབ་ ན་
་ ལ་བ ::་ན་
དར་ཞུ །
མ
ན@n
༡༡ ཀྱི་ལ
ར་ པ་ལ་བ :: 1:|:
ས་དོན་ལ་སློབ་ 1:|: ཟླ་ ༡༧
335



ཕྱི་
:
ལོ་ བདུན་དུ་བད་ཀན་ག ཡ འ་ཡིས་བཀག་པར་བྱས་
1: བླ་༡༡་༡ བྱཚོ་ཁོག་ན་
| 1:|: : 1 ༡ ལེའུ་བཅུ་དགུ་པ། ང་ཚོ་ཁ་ བ་
ན ས་ལ་
ལྷ་སྡེས་ནག་པོའི་ཚོགས་ལས་རྒྱལ། །
ཤར་སྡེས་བཀུར་ཞིང་མངོན་པར་བསྟོད། །
སེང་ཆེན་བླ་མས་ཇ་ཡུལ་དུ། །
དགེ་ཁྲིམས་གཏོད་ནས་གཞིས་ལ་བྱོན། ། པ་དེ་
ཉི་མ་དེ་ཡི་ཕྱི་ནང་སེང་ཆེན་རྒྱལ་པོའི་བཀའ་བཀོད་ལྟར་དམག་དུང་གི་སྒྲ་
བྱུང་བ་དང༌། གླིང་དཀར་ཕྱོགས་བཞིའི་དམག་དཔོན་རྣམས་ཀྱིས་ རང་རང་
དམག་གི་དམག་སྣེ་དྲངས། མཁར་སྒོ་གཅིག་ནས་དོན་པ་ཇི་བཞིན་ཐོན་ནས་
ལྕགས་མཁར་མུན་པ་དགུ་རྫོང་གི་མཐའ་བཞི་བསྐོར། བདུད་དང་སྲིན་པོའི་
དཔོན་འཁོར་རྣམས་དེ་ཡི་ནང་དུ་བཙུད། འཕུར་ས་དང་བྲོས་ས། འཛུལ་ས་
མེད་ལེ་ཚེ་ལུག་ལྷས་ལ་བཅུགས་འདྲ་བསྐོར་ནས་བཞུགས་འི་སྐབས་དེར། དུག་
སྦྲུལ་མཆེ་བ་མགོ་བཞིས་རྒྱུ་ཁྲི་པདྨ་འོད་འཁྱིལ་གྱི་སྟེང་། ཧོར་ཐ་ནག་པོ་དེ་ཟུར་
འཐེན་ལན་གསུམ་བྱས། བསམ་བློ་དྲུག་གསུམ་བཅོ་བརྒྱད་དང་བློ་རྩེ་ཉི་ཤུ་རྩ་
ལྔ་སྐོར་མཐར་ལྕགས་ཟག་དེ་ས་ལ་བརྡབ། དེ་ནས་དཔོན་འཁོར་རྣམས་ལ་ཡིད་
རབ་ཏུ་སྐྱོ་བའི་གླུ་འདི་བླངས་པར་གདའོ།། བྱ་
1:|: གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་གཡང་གི་ར་བ་ནས། ། འཇའ་སྤྲིན་ནག་འཚུབ་མོའི་གུར་ཁང་།
ནས། ། ལྷ་ཆེན་པོ་དགའ་བའི་དབང་པོས་མཁྱེན། ། ཐུགས་མཁྱེན་གཟིགས་
336



མགོ་བཞིའི་གྲོགས་ལ་བྱོན། ། ལས་ཅི་བསམ་ཡིད་བཞིན་གྲུབ་རོགས་མཛོད། །
ཁྱེད་དེ་རིང་ཡོད་ན་ལྷ་ཡོད་ཡིན། ། དུས་དེ་རིང་མེད་ན་ལྷ་མེད་ཡིན། ། ས་
འདི་ཡི་ས་ངོ་མ་ཤེས་ན། ། ཤར་འུ་ཟི་ཇ་ཡི་རྒྱལ་ས་ནས། ། ས་མི་འགྱུར་ཇ་ཐང་
རིང་མོ་ཟེར། ། རྫོང་མི་འགྱུར་མུན་པ་དགུ་རྫོང་ཟེར། ། ཕོ་ང་འདྲ་ང་ངོ་མ་
ཤེས་ན། ། མཐའ་མུན་པ་ནག་པོའི་ཚུར་མཐའ་ནས། ། ཤར་འུ་ཟི་ཇ་ཡི་ཕར་
མཐའ་ནས། ། ཕོ་ང་ལ་དུག་སྦྲུལ་མགོ་བཞི་ཟེར། ། དམག་འབུམ་ཚོ་དགུ་ཡི་
བདག་པོ་ལ། ། བདུད་ཀ་ར་དབང་ཕྱུག་དཔུང་ཡ་ཡིན། ། ནང་སངས་ རྒྱས་
བསྟན་པའི་སྤྱི་དགྲ་དང༌། ། སྒོས་ཤ་པ་ཇོ་རུའི་སྒེར་དགྲ་ཡིན། ། གཏམ་ཟེར་
སྐད་གདའ་མོད་ཅི་ལ་ཕན། ། གླིང་ཇོ་རུ་རྫུ་འཕྲུལ་ཆེ་དང་གཅིག ། ཕོ་དཔའ་
བོ་དཔའ་ངར་ཆེ་དང་གཉིས། ། སྲས་ལྷ་སྲས་ལྷ་ཤུགས་ཆེ་དང་གསུམ། ། ངེད་
བདུད་སྲིན་དམག་གི་རྒྱལ་པོ་དེ། ། ཕོ་ཀ་ར་དབང་ཕྱུག་ཟེར་ལེ་བ། ། མཐུ་
དཔའ་རྩལ་རང་དབང་ཐོབ་པའི་བུ། ། ཡབ་ལྷ་ཆེན་ཞིང་ལ་མ་ཐར་ནས། །ས་
ཁ་སོང་སྣང་སྲས་ལག་ཏུ་ཤོར། ། དུས་དེ་རིང་མིག་མཐོང་ལག་ཟིན་མེད། །
དཔོན་ཁོང་ལ་མཐའ་བའི་མཐའ་འབྲས་དེ། ། ད་རིམ་བཞིན་ངེད་ལ་མཐའ་
ངེས་རེད། ། ཨ་ཙི་ཙི་འདི་འདྲའི་སྐྱོ་བ་ལ། ། ཀྱེ་མ་མ་འདི་འདྲ་མཐོང་ལུགས་
ལ། ། ཀྱེ་ཧོ་ཧོ་དཔོན་དམག་མདུན་ལ་ལྟོས། ། ཤར་ལྕགས་སྒོར་སྤུངས་པའི་
ལས་དམག་དེ། ། དམག་འཕྲུ་ སྔོན་ཆུ་ སྤྲིན་འཁྲིག་ འདྲ་ དེ། ། མདའ་ནམ་
འདྲེན་འདན་མའི་ལས་དམག་རེད། ། དམག་འཕྲུ་དཀར་ ཁ་ བ་བབས་འདྲ་
དེ། ། སེང་ཨ་དོམ་མཆོང་རྒྱལ་ལས་དམག་རེད། ། དམག་སྟོབས་ཆེན་དེ་ཡི་
རྒྱབ་སྣོན་ལ། ། ཕྱོགས་རྒྱལ་ཁག་གསུམ་གྱི་ལས་དམག་གདའ། ། དགྲ་འཛིང་
ནས་མི་ཐུབ་ཐག་ཆོད་རེད། ། ལས་ཅི་འདྲ་བྱས་ན་དགའ་ལེ་རེད། ། ཕོ་མི་རེ་
ངོ་རེས་བསམ་བློ་ཐོང་། ། ལྷོ་ལྕགས་སྒོར་སྤུངས་པའི་ལས་དམག་དེ། ། དམག་
འཕྲུ་སྔོན་གཡུ་མཚོ་འཁྱིལ་འདྲ་དེ། ། ཕོ་འཇང་ཕྲུག་ གཡུ་ ལྷའི་ ལས་ དམག་
རེད། ། དམག་འཕྲུ་དཀར་གངས་རི་ཉིལ་འདྲ་དེ། ། ལྷོ་དུང་སྐྱོང་སྟག་ལྷའི་
337



ལས་དམག་རེད། ། དམག་སྟོབས་ཆེན་དེ་ཡི་རྒྱབ་སྣོན་ལ། ། ཕྱོགས་རྒྱལ་ཁག་
གསུམ་གྱི་ལས་དམག་གདའོ། ། དགྲ་འཛིང་ནས་མི་ཐུབ་ཐག་ཆོད་རེད། ། ཕོ་
མི་རེ་ངོ་རེས་བསམ་བློ་ཐོང་། ། ནུབ་ལྕགས་སྒོར་སྤུངས་པའི་ལས་དམག་དེ། །
དམག་འཕྲུ་ནག་རྫ་ནག་ཉིལ་འདྲ་དེ། ། སྟོབས་ཆོས་སྐྱོང་དགའ་བདེའི་ལས་
དམག་རེད། ། དམག་འཕྲུ་སེར་གསེར་ཕྱེ་བཀྲམ་འདྲ་དེ། །གསེར་མཆེད་
བརྒྱུད་ཉི་འབུམ་ལས་དམག་རེད། ། དམག་སྟོབས་ཆེན་དེ་ཡི་རྒྱབ་སྣོན་ལ། །
ཕྱོགས་རྒྱལ་ཁག་གསུམ་གྱི་ལས་དམག་གདའ། ། དགྲ་འཛིང་ནས་མི་ཐུབ་ཐག་
ཆོད་རེད། ། ཕོ་མི་རེ་ངོ་རེས་བསམ་བློ་ཐོང་། ། བྱང་ལྕགས་སྒོར་སྤུངས་པའི་
ལས་དམག་དེ། ། དམག་འཕྲུ་དམར་མེ་ལྕེ་འབར་འདྲ་དེ། ། ཧོར་སྡིག་གཅོད་
ཤན་པའི་ལས་དམག་རེད། ། དམག་འཕྲུ་ནག་མུན་པ་འཁྲིག་འདྲ་དེ། ། བྱང༌
ཨ་སྟག་ཀླུ་མོའི་ལས་དམག་རེད། ། དམག་སྟོབས་ཆེན་དེ་ཡི་རྒྱབ་སྣོན་ལ། །
ཕྱོགས་རྒྱལ་ཁག་གསུམ་གྱི་ལས་དམག་གདའ། ། དགྲ་འཛིང་ནས་མི་ཐུབ་ཐོག་
ཆོད་རེད། ། ད་དེ་མིན་ཅི་དགའ་བསམ་བློ་ཐོང་། ། དབུས་ལྕགས་སྒོར་སྤུངས་
པའི་ལས་དམག་དེ། ། དམག་འཕྲུ་ཁྲ་སྤང་མེ་བཞད་འདྲ་དེ། ། གླིང་དཔའི་
སྲས་རྣམས་ཀྱི་ལས་དམག་རེད། ། མ་གཅེས་ཕྲུག་པང་གི་ལང་ཤོར་དེ། ། ཕོ་
ངར་གདོང་མི་འགྲིམ་ཟེར་ཡང་ དེ། ། གཏམ་ཟེར་ཚད་ མི་བདེན་ ཐག་ཆོད་
རེད། ། གླིང་དཀར་པོའི་དཔའ་སྲས་གཡུ་སྟག་དེས། ། ངེད་སྟོབས་ཆེན་རྒྱལ་
པོ་མཚོན་ལ་དྲངས། ། དཔའ་རྩལ་དྲུག་གང་ལ་ཡ་མེད་རེད། ། དགྲ་ཤ་པ་གླིང་
དང་འཛིང་པའི་དུས། ། མཚོན་ཕར་བརྒྱབ་བྲག་ལ་སྒོང་བརྡབ་འདྲ། ། མཚོན་
ཚུར་གཡུགས་ ཁྲབ་ ཀྱིས་ མི་ རྟེན་ འདུག། དཔེ་བཞག་ ན་ འདྲ་ མ་ ཨེ་ འདྲ་
རེད། །བྱ་སྒོང་ང་དཀར་པོའི་སེར་རིལ་ལས། །བྱ་འཕུར་ཤེས་གཤོག་སྒྲོ་མི་
རྒྱས་ན། ། མཐོ་ནམ་འཕང་གཅོད་པ་ཕར་ལ་ཞོག ། མཐའ་ཤིང་རྩེ་ཡིན་ཀྱང་
མི་འགྲིམ་ ཟེར། །ཉ་གསེར་ཉ་རྒྱ་མཚོའི་གཏིང་ལ་ཆགས། །སྟོད་ གངས་
བཙན་གངས་ ཆུ་ འཐུང་ འདོད་ དེ། ། ལུས་ སྒྲོ་ གཤོག་ རྦ་ རླབས་ སྔོན་ མོས་
338



འཁྱེར། ། སྟོད་གངས་ཆུ་ལོན་པ་དཀའ་མོ་ཟེར། ། གསེར་ཉི་མ་ནམ་མཁའི་
མཐོངས་ནས་ཚེས། ། དམའ་ས་གཞི་འོད་ཟེར་དྲོད་ཀྱིས་བསྐོར། ། མེ་འོད་
འདུས་ཁ་ལོ་སྒྱུར་བསམ་དེ། ། གཟའ་སྒྲ་གཅན་ཁ་ནས་མི་ཐར་ཟེར། ། ངེད་
བདུད་སྲིན་དམག་ གི་ འཕྲོ་དམག་ འདི། ། ཡུལ་ སྐྱེ་ ས་ སྐྱེས་ ཡུལ་ མི་ གཅིག་
ཀྱང༌། ། ས་འཛོམས་ས་འུ་ཟིའི་ཡུལ་ལ་འཛོམས། ། གླིང་དཀར་པོ་ཤུལ་མེད་
བཅོས་བསམ་དེ། ། མགོ་དཔུང་མེད་དྭ་ཕྲུག་ཐང་ལ་ལུས། ། དགྲ་གླིང་པ་ཐུབ་
པ་ཕར་ལ་ཞོག ། སྲོག་དམར་པོ་མི་ཁེབས་ལག་པའི་མཐིལ། ། ད་ཅི་འདྲ་བྱས་
ན་དགའ་ལེ་རེད། ། བློན་མི་རེའི་ཁ་ནས་གཏམ་རེ་ཤོད། ། གླུ་གོ་ན་དཔོན་
དམག་ཡིད་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
ཅེས་ཟེར་བའི་ གླུ་དེ་ལྟར་བླངས། དཔོན་ དམག་ རྣམས་ ཀྱིས་ ཅི་ ཟེར་
གཏམ་ལན་སྒུག་ནས་བསྡད་པ་དང༌། བདུད་བློན་ཆུ་ནག་སྦར་འཛིན་ཟེར་བས་
ན་རེ། ད་ཆ་སྟོད་དགྲ་བོས་ངེད་ཚོའི་མཐའ་བཞི་བསྐོར་ན། ས་སྟེང་གནམ་
མཁར་འགྲོ་བ་ལ་གཤོག་པ་མེད་པ་དང་། འོག་ས་ལ་འཛུལ་བ་ལ་སྡེར་མ་མེད་
པའི་དུས། ཐབས་ཤེས་ཡག་ཤོས་ནི་བར་མཁར་སྒོ་ཐོན་ནས་བྲོས་རྒྱུ་དེ་རེད།
ཐར་ན་ལྷ་རབ་དང་མ་ཐར་འཛིང་དགོས་བྱུང་ཡང་ཤི་སྒུག་རྒྱག་པ་ལས་དགའ་
ལེ་རེད། དོ་ནུབ་མུན་པའི་སྐབས་དང་བསྟུན་ནས་ཤར་སྒོ་བརྒྱུད་གསང་ཐབས་
ཀྱིས་བྲོས་ན་བསམ། རྒྱ་གལ་སྲིད་གླིང་དཀར་སོ་དམག་དང་ཐུག་ནས་རང་སྲོག་
དོར་དགོས་བྱུང་ཡང༌། དགྲ་ལ་མགོ་མོ་འདོགས་པ་ལས་སྟག་འཛུམ་དྲུག་ཉིལ་
ལེ་འཆི་བ་མི་དགའམ་བྱས་པས། ཐམས་ཅད་ཀྱིས་མངོན་པར་བསྟོད། ཐར་ན་
བྲོས་རྒྱུ་དང་མ་ཐར་ན་ཤི་ལྕེབས་རོ་ལྕེབས་བྱ་རྒྱུའི་གྲོས་ཐག་བཅད་པར་གདའ།
དེ་ནུབ་ནམ་ཕྱེད་ཡོལ་མཚམས་སུ་བདུད་བློན་ཆུ་ནག་སྦར་འཛིན་དང་། སྲིད་
བློན་དུག་ཆུ་ནག་པོས་འཁོར་གསུམ་ལུས་ལ་བསྐོར། གོ་མཚོན་ལག་ཏུ་ཐོགས་
ནས་ག་ལེར་ཤར་ སྒོ་ནས་ དོན་ ཏེ་ ཕར་བལྟ་ཚུར་བལྟ་བྱེད་པའི་ སྐབས་ དེར།
སྐོར་གཡེང་པ་བྲག་དཀར་འཇིགས་མེད་དང༌། མི་ལྷའི་དཔོན་པོ་དྲག་བཙན་
339



དང་ཐུག་པའི་དུས། བདུད་བློན་ཆུ་ནག་སྦར་འཛིན་གྱིས་ཞེད་མ་ཧམ་ལ་ཀླུ་
འདི་བླངས་སོ། །
* གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ཨ་སྔོན་ཡངས་ པའི་གཞལ་ཡས་ནས། །སྤྲིན་འཇའ་ནག་འཁྲིགས་པའི་
གུར་ཁྱིམ་ནས། ། ལྷ་མཐུ་ཆེན་དགའ་རབ་དབང་ཕྱུག་མཁྱེན། ། ཐུགས་མཁྱེན་
གཟིགས་ཨ་ཕོའི་གྲོགས་ལ་བྱོན། ། གླིང་དཀར་པོའི་དགྲ་མགོ་བརྡུང་རོགས་
མཛོད། ། ལྷ་དེ་འདྲ་ཡིན་ལ་ཡར་འབོད་མེད། །ས་འདི་དང་ས་ངོ་མ་ཤེས་
ན། ། ས་འདི་ལ་ཇ་ཐང་རིང་མོ་ཟེར། ། ཟི་བྱེ་མ་ཁུག་ཆེན་གཡོན་ཟུར་རེད། །
ཕོ་ང་འདྲ་ང་ངོ་མ་ཤེས་ན། །མཐའ་མུན་པ་ནག་པོའི་གླིང་ཆེན་ནས། ། རྒྱ་དུ་
རུ་ཁ་པའི་ས་ཆ་ནས། ། ཕོ་ང་ལ་ཆུ་ནག་སྦར་འཛིན་ཟེར། ། མཐོ་ཉི་ཟླ་གོང་ལ་
མི་ཤོར་ལེ། ། གཟའ་སྒྲ་གཅན་ནག་པོའི་གདོང་གྲོགས་ཡོད། ། དབུས་རི་རྒྱལ་
གོང་ལ་མི་ཤོར་ལེ། ། ངར་གནམ་ལྕགས་ཐོག་གི་མཚོན་ཆ་ཡོད། ། གླིང་ཤ་པ་
གོང་ལ་མི་ཤོར་ལེ། ། ལྷ་དགའ་རབ་དབང་ཕྱུག་མགོན་སྐྱབས་ཡོད། ། ཁྱོད་མི་
དཀར་རྟ་དཀར་ སྐྱ་ ལེབ་ གཅིག ། ཁྱོད་ མི་ དམར་ རྟ་ དམར་ དམར་ལེབ་
གཉིས། ། ཁྱོད་མི་ནག་རྟ་ནག་ནག་ལེབ་གསུམ། ། ང་ཆུ་ནག་གོང་ལ་མི་ཤོར་ལེ།
། བཙན་དར་མ་སྤུན་གསུམ་གྲོགས་ལ་ཡོད། ། དཔའ་རྟགས་མ་མི་ཡོང་ཐག་
ཆོད་རེད། ། དཔེ་བཞག་ན་འདྲ་མ་ཨེ་འདྲ་རེད། ། དགུང་ནམ་མཁར་འཕུར་
ཚོད་མ་ཟིན་ན། །བྱ་ཁྱུང་ཆེན་སྤུ་སྒྲོ་རླུང་གིས་གཏོར། ། ཕོ་ངར་མས་ངར་ཚོད་
མ་ཟིན་ན། ། བཙན་སྟག་མོ་ཡིན་ཀྱང་གད་ལ་ལྷུང༌། ། ཁྱོད་དཔའ་བོས་དཔའ་
ཚོད་མ་ཟིན་ན། ། སྟོབས་བརྒྱ་བྱིན་ཡིན་ཡང་གཡུལ་ལ་འཇིག ། དཔེ་ཟེར་
སྲོལ་བདེན་སྲོལ་གཉིས་ཀ་གདའ། ། ཁྱོད་གླིང་དཀར་སྐོར་ གཡེང་མི་ གསུམ་
དང༌། ། ང་སྟོབས་ཆེན་དཔའ་བོ་ཆུ་ནག་གཉིས། ། རྩལ་འགྲན་དང་མི་འགྲན་
ཨ་དགོས་ཆུང༌། ། མདའ་སྐྱེན་པོ་འཕེན་མི་འདན་མ་གཅིག ། མཚོན་ལེབ་
340



ཆེན་གཡུགས་མི་དཔའ་ལྷ་གཉིས། ། སྒར་མཐའ་ལ་གདའ་ན་དཀྱིལ་ལ་ཤོག།
སྒར་དཀྱིལ་ལ་གདའ་ན་གདོང་ལ་ཤོག ། དུས་དོ་ནུབ་ཟླ་བའི་འོད་མདངས་
འོག། འབྲོང་བྲེ་བོ་སེར་པའི་དཔུང་མཐུད་ལ། ། གླང་རོག་པོའི་རུ་བརྡར་ཨེ་
འགྲོ་ལྟ། ། གཟིག་ངར་མ་ཁྲོས་པའི་ཁ་རྩ་ལ། ། ཁྱི་རྟ་ལིའི་ངར་སྐད་ཨེ་འགྲོ་
ལྟ། ། དགུང་གཡུ་འབྲུག་སྔོན་མོའི་རྣ་རྩེ་ལ། ། སྦྲང་ཤ་འཁོར་ཟི་སྐད་ཨེ་འགྲོ་ལྟ།
ང་ཆུ་ནག་བར་མའི་དཔའ་རྩལ་ལ། ། གླིང་གཡེར་གྲགས་དཔའ་བོས་ཨེ་དོ་
ལྟ། ། ཐོན་མི་ནུས་ཟེར་ན་ ཝ་མོ་རེད། །གཏམ་ མང་པོ་ཤོད་པའི་ ཁོམ་ པ་
མེད། ། གཞུ་མཆོག་དཀར་སྟེང་ལ་མདའ་གསུམ་ཡོད། ། ཁྱོད་གདོང་ཐོན་མི་
གསུམ་ཐོག་ཏུ་འཕངས། ། ཕྱི་རུས་པའི་རུས་མཁར་བཤིག་ལེ་གཅིག ། ནང་
རྣམ་ཤེས་མར་མེ་འདའ་ལེ་གཉིས། ། ལས་མ་ཐོན་ཟེར་ན་དཔའ་བོ་མིན། །
གཏམ་ཨེ་བདེན་མི་བདེན་མཐའ་ནས་གསལ། ། གླུ་གོ་ན་རྣ་བའི་ཡིད་ལ་ཞོག
གླུ་མ་གོ་མ་ཐོས་སྐྱོར་རྒྱུ་མེད། །
མ། ༣ ཅེས་ཟེར་བའི་གླུ་མཇུག་རྫོགས་པ་དང་མཉམ་དུ། མདའ་གསུམ་མཐུད་
ནས་སྤྲིངས་པའི་དང་པོ་དེ། མེ་ལྷའི་དཔོན་པོ་དྲག་བཙན་གྱི་བྲང་དཀྱིལ་དུ་ཕོག་
ཁྲབ་ཆེན་དང་དར་གོས་རྣམས་ཀྱིས་མ་བརྟན་པར་ལུས་ཀྱི་ཤ་མཚམས་སུ་ཐུག་
མོད། སངས་རྒྱས་སྟོང་གི་དབུ་ལོ་དང་མ་གྲུབ་རྒྱལ་མོའི་ཚེ་མདུད་རྣམས་ཀྱིས་
བརྟན་ནས་སྲོག་སྐྱོན་མ་བྱུང་། ཡིན་ནའང་མདའ་དེ་དུག་མདའ་ཡིན་པའི་དུས།།
ངར་རླངས་ཀྱིས་མགོ་ ཡུ་ དམར་འཁྱིལ་འཁྱིལ་དུ་འཁོར། | གཉིས་པ་དེ་བྲག་
དཀར་འཇིགས་ མེད་ ཀྱི་ ཕྱག་ གཡས་ པའི་ དཔུང་ སྟེང་ དུ་ ཕོག དཔུང་ ཁྲབ་
དཀར་པོ་དེ་སྐྱ་ཐར་རེར་གཏོར་སོང་བ་ཙམ་ལས་གཞན་མ་གནོད། གསུམ་པ་
དེ་རྨ་ཉི་རྫོང་དཔོན་པོ་ལྷ་ཀླུའི་དབུ་ཐོད་ནས་འུར་སྒྲ་དང་བཅས་འཕུར་སོང་བ་
དང༌། ཁོང་གི་རྟ་འདོ་བ་དུང་བྱ་སྣ་ཁྲ་འདྲོགས་ཏེ་ས་ལ་ལྷུང་སོང་བའི་སྐབས།
བྲག་དཀར་ ཐང་སྲས་འཇིགས་མེད་ཀྱིས་ གླུ་ལན་ སྐོར་ལོང་མེད་པར་ རལ་ གྱི་
ཤུབས་ནས་འཐེན། ཁོའི་གདོང་ཉེ་བར་བླངས་ཏེ་རལ་གྲི་གཡུགས་སྐོར་བཅུ་
341



ཙམ་བྱས་པའི་མཚམས་སུ། གྲི་ཁ་མ་ལོན་པར་འཐབ་ར་ནས་ཕྱིར་བཤོལ་བྱས་
པ་དང་། བདུད་བློན་གཉིས་པོས་ཀི་སྒྲ་སྒྲོག་བཞིན་ཨ་གྲགས་ཀྱི་དམག་ཁྲོད་དུ་
མཆོངས། ལས་དམག་བརྒྱ་སྐོར་ཙམ་ཐང་ལ་བཏབ། དེ་ནས་བྱེ་རིའི་དམག་
ཁྲོད་དུ་ཤོར་ནས་ཟིང་ཟིང་ལོང་ལོང་དཀྲུགས་པའི་སྐབས། བྱེ་བློན་ཆོས་འགྲུབ་
ཀྱིས་གདོང་བླངས་ནས་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
དཔའ་དགྲ་ ལྷ་ ཝེར་ མས་ ཁ་ འཛིན་ མཛོད། ། ལྷ་ ཆོས་ སྐྱོང་སྲུང་ མས་ གླུ་ སྣེ་
དྲོངས། ། རྗེ་རིག་འཛིན་བླ་མས་རྒྱབ་རྟེན་མཛོད། །ས་འདི་དང་ས་ངོ་མ་ཤེས་
ན། ། ཤོར་འུ་ཟི་ཇ་ཡི་རྒྱལ་ས་ནས། ། ཟི་བྱེ་མ་རླུང་ཆེན་གཡས་ཟུར་ཟེར། །
ཕོ་ང་འདྲ་ང་ངོ་མ་ཤེས་ན། །ང་ཚེ་སྟོད་དབང་པོ་ཡར་དར་དུས། ། བྱང་བྱེ་རི་
རྒྱལ་པོའི་བློན་ཆེན་ཡིན། །བྱང་བྱེ་རིའི་སྡེ་ཁག་བཅོ་བརྒྱད་ནས། ། ཕོ་ང་ལ་
འབྲོང་ རྒྱལ་ ཤེལ་ དཀར་ ཟེར། ། གླིང་ སེང་ ཆེན་ མངའ་ ཞབས་ ཚུད་ དང་ །
རྟིང་། །ཕོ་ང་ལ་བཀའ་བློན་ཆོས་འགྲུབ་ཟེར། ། རྗེ་སེང་ཆེན་བླ་མའི་མདུན་
བློན་ཡིན། ། དམག་འབུམ་ཚོ་དགུ་ཡི་དཔོན་པོ་ཡིན། ། དཔའ་སྙིང་གདོས་ཁྲོ་
ཆུའི་ཕོང་བ་ལ། ། དགྲ་འཆི་བདག་བྱུང་ཀྱང་ཉམ་ང་མེད། ། ངའི་ལག་ཏུ་
བཟུང་བའི་མདུང་དམར་འདི། ། སྟེང་འདོད་ཁམས་ལྷ་ཡུལ་མན་ཆོད་ནས། །
འོག་མ་ དྲོས་ ཀླུ་ ཡུལ་ ཡན་ ཆོད་ལ། ། མདུང་ བཏབ་ནས་མི་ཆོད་ གང་ ཡང་
མེད། རྟ་མགྱོགས་པ་མེ་རི་འཚུབ་ཤེས་འདི། །རྒྱུག་བང་ཁ་རླུང་དང་མཉམ་
ཆས་ཡིན། །ང་ཆོས་གྲུབ་དགྲ་མགོ་བརྡུང་མི་ཡིན། ། ཕོ་ཡིན་ལུགས་བཤད་ན་
དེ་འདྲ་རེད། ། ད་དེ་ནས་ཉོན་དང་ཕ་ཡི་བུ། ། མཚན་ནམ་ཕྱེད་རྒྱལ་བའི་
དཀྱིལ་འཁོར་ལ། །གཉིད་མཐུག་པོ་ཉལ་ནས་མི་འདུག་པར། །སྐུ་ཇག་པ་
བཞིན་དུ་ཧོར་ལངས་བྱས། ། གླིང་དཀར་པོ་རང་དགར་འདུག་པའི་དུས། །
དཔའ་ཁེར་འགྲོས་ཁྲོག་བཞིན་དཀྲུགས་ནས་བྱུང༌། ། ངས་བལྟས་ན་རྒོད་རྒོད་
342



དེ་ཙམ་རེད། ། ངར་ཆེ་ན་ལག་གི་གྲི་རྩེ་ཆག ། སྲ་ཆེ་ན་མདའ་མདུང་སྐེད་པ་
ཆག ། གླེན་ཆེ་ན་མགོ་འཕྲུ་ཐང་ལ་ལྷུང་། །ལས་ཡག་མོ་མི་ཡོང་ཐག་ཆོད་རེད།
མདའ་དུག་མདའ་འཁུར་བའི་མི་ནག་ཁྱོད། ། དུས་ད་ལྟ་དཔའ་བོ་ང་དང་
ཐུག ། སྲོག་དམར་པོ་འབེན་ལ་འཇོག་འདོད་རེད། ། དཔེ་བཞག་ན་འདྲ་མ་
ཨེ་འདྲ་རེད། ། རླུང་ཟེར་མ་འཚུབ་པའི་དཀྱིལ་འཁོར་ལ། ། མེ་དམར་པོ་སྦྱོར་
གང་འབར་ས་མེད། ། དེ་འབར་ན་རླུང་དམར་ཡ་རེ་ང་། ། བཙན་ངར་མ་ཁྲོས་
པའི་ཁ་རྩེ་ལ། ། བུ་ཆུང་ཆུང་རྩེ་མདའ་འགྲོ་ས་མེད། ། དེ་སོང་ན་བཙན་རྒོད་
ངོ་རེ་ཚ། །ང་ཆོས་གྲུབ་ཁྲོ་ཆུའི་ཕོང་བ་ལ། ། ཁྱོད་དུ་རུའི་དུག་མདའ་འགྲོ་ས་
མེད། ། དེ་སོང་ན་ཆོས་གྲུབ་ཞེ་རེ་ཁྲེལ། ། སྡུག་ཁྱོད་འདྲ་རྐང་འོག་ཐལ་བ་འདྲ།།
''། ཕོ་རང་ཚོད་བཟུང་ནས་ གྲལ་ལ་སྡོད། ། མོ་མོ་ཚོད་བཟུང་ནས་གནས་ལ་
སོང་། ། དེ་མ་བྱས་ཉི་མ་རྩ་གཅིག་ལ། ། གསོན་ཡན་པོར་མི་གཏོང་ཐག་ཆོད་
ཡིན། ། གླུ་གོ་ན་རྣ་བའི་ཡིད་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
1: ཅེས་གླུ་མཇུག་རྫོགས་པ་དང་མཉམ་དུ་ཆོས་གྲུབ་ཀྱིས་ལག་ཏུ་ཐོགས་པའི་
མདུང་མོ་དེ་ཁོ་ལ་ལན་གསུམ་བཙུགས་མོད། ལྕགས་ཀྱི་བེར་ནག་རིམ་དགུས་
བརྟན་ནས་ནང་དུ་མ་གནོད། དེ་ནས་ཆོས་གྲུབ་གཙོས་དམག་དཔོན་རྣམས་
ཀྱིས་མདའ་རུབ་དང་གྲི་རུབ་བུད་ཀྱང་མ་ཐུབ་པར་ཧོར་བདུད་གཉིས་ཀྱི་དམག་
ཁྲོད་དུ་ཤོར་ནས་ཟིང་ཟིང་ཡོམ་ཡོམ་དཀྲུགས་པའི་སྐབས་དེར། པཱ་ཐུར་ཐང་།
དཀར་རྩེ་རྒོད་དང་ཐང་ནག་བུ་ཡི་ ཤུགས་ཆེན་ཟེར་བས་ གདོང་བླངས་པ་ན།
ཁོས་གླུ་ལེན་མེད་པར་རལ་གྲི་གཡུགས་ཐེངས་གཅིག་ལ་ཐང་ནག་བུ་ཡི་ཤུགས་
ཆེན་རྟ་ཐོག་ནས་ཕབ། བཤན་ཚ་དང་དཔའ་མོས་གདོང་ཉེ་བར་བླངས་ནས་
འཛིང་གཤོམ་བྱེད་པའི་སྐབས། ཁོས་རལ་གྲིའི་སོ་ཁ་དཔའ་མོའི་ཐད་དུ་སྒྱུར།
ནས་དཔའ་གཏམ་གྱི་གླུ་ཞིག་ལེན་དགོས་སྙམ་ནས་ལེན་རྩིས་བྱེད་པའི་ སྐབས་
དེར། དཔའ་མོས་གཞུ་མཆོག་དཀར་གྱི་སྟེང་དུ་མདའ་གཉིས་བཞག་ནས་སྟོང་།
མཇུག་མེད་པའི་གླུ་འདི་བླངས་པར་གདའོ། །
343



1:|: གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
གནས་ཟངས་མདོག་དཔལ་རིའི་རྩེ་མོ་ནས། ། ནང་པདྨ་འོད་ཀྱི་གཞལ་ཡས་
ནས། ། རྗེ་རིག་འཛིན་པདྨ་ཐོད་ཕྲེང་རྩལ། ། དུས་དེ་རིང་དཔའ་མོའི་གྲོགས་
ལ་བྱོན། ། བདུད་སྲིན་པོའི་འཕྲོ་མ་འདུལ་རོགས་མཛོད། ། ད་དེ་ནས་ལྷ་ཞིག་
འབོད་ལེ་འདི། ། དམར་མེ་འོད་འཚུབ་མོའི་གཞལ་ཡས་ནས། ། མ་མཁའ་
འགྲོ་སེང་གེའི་གདོང་པ་ཅན། ། དུས་དེ་རིང་དཔའ་མོའི་གྲོགས་ལ་བྱོན། །
ལག་མདའ་མོའི་སོ་ཁ་འཚོ་རོགས་མཛོད། ། ས་འདི་དང་ས་ངོ་མ་ཤེས་ན། །
ཤར་འུ་ཟི་རྒྱལ་པོའི་ས་ཆ་རེད། ། ཇ་འུ་ཟིའི་རྩེ་ལོ་འཁྲུངས་ས་རེད། ། སྨན་ང་
འདྲ་ང་ངོ་མ་ཤེས་ན། ། ཡུལ་སྐྱིད་མོ་བྱང་མའི་རི་བརྒྱུད་ནས། ། བྲག་དམར་པོ་
སྲིན་རྫོང་གོང་མ་ནས། ། རྩྭ་ཀུ་ཤུའི་ཨ་སྟག་ཀླུ་མོ་ཟེར། ། ང་མོ་ལོ་ལྔ་གསུམ་
བཅོ་ལྔའི་ཐོག ། ཕ་རི་བཞི་རྒས་པོའི་གསོས་ཕྲུག་བྱས། ། མགོ་རྨོག་དཀར་
གྱོན་ཞིང་ ལྕགས་ ཁྲབ་ བསྡམས། ། ལུས་ ཁྲབ་ ཆེན་ གྱོན་ ཞིང་ མདའ་ གཞུ་
འཛིན།། སྐེད་རལ་གྲི་བཏགས་ཤིང་མདུང་མོ་བཟུང༌། ། འགྲོ་ཡར་འགྲོ་རག་
དཀར་རྫ་ལ་སོང་། ། བྲེ་ཕོ་འབྲོང་བརྒྱ་དེ་གཡས་ལ་ཕབ། ། བྲེ་མོ་འབྲོང་བརྒྱ་
དེ་གཡོན་ལ་ཕབ། ། བྲེ་འབྲོང་ཕྲུག་བརྒྱ་དེ་ད་འུར་བཅོས། ། འགྲོ་མ་འགྲོ་ན་བ་
གཞུང་ལ་སོང་། ། ཤ་ ཕོ་རྐྱང་བརྒྱ་དེ་གཡས་ལ་ཕབ། ། ཤ་མོ་རྐྱང་བརྒྱ་དེ་
གཡོན་ལ་ཕབ། ། ཤ་རྐྱང་ཕྲུག་བརྒྱ་དེ་ད་འུར་བཅོས། ། ལས་སྙིང་རྗེ་ཟེར་བ་
ཤེས་ལེ་མིན། ། ད་དེ་ནས་སེང་ཆེན་ཆོས་བློན་བྱས། ། ང་མ་འགྲོ་ས་དེ་གཅིག་
ཀྱང་མེད། ། ང་མ་འདུག་ས་དེ་གཉིས་ཡང་མེད། ། དགྲ་མ་ཐུབ་བསད་ལ་
གྲངས་ཀ་མེད། ། དུས་ད་ལོ་མིན་པའི་ན་ནིང་ལོ། ། ཤར་འུ་ཟི་རྒྱལ་པོའི་ཡུལ་
དུ་འོང་། ། ཁྱོད་ལྟས་ངན་བདུད་ཀྱི་འཕུར་གྲུ་གཅིག ། སྟོབས་གླང་ཆེན་རྫས་
བཀལ་དམག་དང་གཉིས། ། ངེད་གླིང་དཀར་དམག་གིས་ཤུལ་མེད་བཅོས། །
སྙིང་ཚིམ་པོ་ཨེ་བྱུང་ཆུ་ནག་བུ། ། མཐའ་སྲིན་མོའི་རྒྱལ་མོ་མིག་དགུ་མ། ། མཐུ་
344



དཔའ་རྩལ་ཆེ་བའི་འདྲེ་མོ་དེ། ། ངོ་མ་ཤེས་འདུལ་མི་དཔའ་མོ་ཡིན། ། སེམས་
དགའ་ལེ་ཨེ་རེད་སྡུག་ལེ་རེད། ། དུས་དོ་ནུབ་དུ་རུའི་བློན་པོ་གཉིས། ། ང་
དཔའ་མོའི་ལག་ ནས་ ཐར་ ལེ་ མིན།། ངས་ ལག་ ཏུ་ བཟུང་ བའི་ མདའ་ མོ་
འདི། ། མཐོ་ནམ་མཁའི་དབྱིངས་སུ་འཕེན་པའི་དུས། ། དགུང་ཉི་ཟླ་ཡིན་
ཀྱང་དཔག་ཚད་ལྷུང༌། ། རྒྱུ་སྐར་མའི་གྲལ་ར་ཞིག་ལེ་རེད། ། དམའ་ས་ལ་
འཕེན་ན་མེ་ལྕེ་འབར། ། སྲ་ས་གཞི་ཆེན་པོ་མགོ་མཇུག་སྒྱུར། ། སྟོབས་རི་རྒྱལ་
ས་འོག་གནོན་ལེ་རེད། ། བདུད་ཁྱོད་དང་ང་རང་འདྲ་བསམ་དེ། ། ལྷ་བདུད་
སྲིན་མི་འདྲ་སོ་སོ་རེད། ། ང་ཨ་སྟག་བདུད་སྲིན་ཁ་སྣོན་རེད། ། ང་སེང་གདོང་
མ་ཡི་རྣམ་སྤྲུལ་ལ། ། ཁྱོད་དུ་རུ་ནག་པོས་འགྲན་ས་མེད། ། གླུ་གོ་ན་རྣ་བའི་
ཡིད་ལ་ཞོག ། མ་གོ་དེ་གླུ་ལ་སྐྱོར་རྒྱུ་མེད། །
༧ ཅེས་ཟེར་ནས་འུར་སྒྲ་དང་བཅས་མདའ་གཉིས་མཐུད་ནས་སྤྲིངས་སོང་
བ་དེ། བདུད་བློན་གཉིས་པོའི་བྲང་མཚམས་དང་དཔུང་མཚམས་སུ་ཕོག་ནས།
བྲང་ཁེབས་དང་དཔུང་ཁེབས་སིང་སྒྲ་འཁྱིལ་ལེར་གཏོར་སོང་བ་ལས་ནང་དུ་མ་
གནོད། དེར་བདུད་བློན་གཉིས་ཀྱིས་གླུ་ལན་སྐོར་ལོང་མེད་པར་དཔའ་མོའི་
ཐོག་ཏུ་མཆོངས་ནས་གྲི་རུབ་བྱེད་པས། བྱུང་དཔའ་མོས་གྲི་ཁ་མ་ལོན་པར་རྟ་
ཁ་ཕྱིར་གཅུས་ པ་དང༌། པཱ་ཐུར་ ཐང་དཀར་རྩེ་ རྒོད་དང་བཤན་ཚ་རླུང་ ལྷ་
མགྱོགས་ལྡེམ་ གྱིས་ རལ་ གྲི་གཡུགས། ཧོར་ སྡིག་ གཅོད་བཤན་ པས་ གནམ་
ལྕགས་ཀྱི་ སྟ་གྲི་མང་ཙམ་བཏབ་ཀྱང་གོ་མ་ཆོད། ནུབ་སྒར་དུ་མཆོངས་ནས་
དམག་འཕྲུ་སེར་ཅན་ལྔ་བཅུ་ལྷག་ཙམ་གཡས་བསྒྲལ་གཡོན་བསྒྲལ་གཏོང་བའི་
སྐབས། གསེར་པའི་ཉི་འབུམ་དར་ཡག་གིས་འདོ་བ་གསེར་བྱ་ལྡིང་ཤེས་ཀྱི་གོང་
དུ་བུད། ཉི་མ་སྟོང་ལས་གཟི་མདངས་ཆེ་བ་ཞིག་མཛད་ནས་བདུད་བློན་གཉིས་
ཀྱི་ངོ་གདོང་བླངས། རལ་གྲི་ཕར་གཡུགས་ཚུར་གཡུགས་བྱས་ནས་རྒྱལ་ ཕམ་
དབྱེ་འབྱེད་དཀའ་བའི་སྐབས་དེར། གླིང་དཀར་ལྷ་སྲས་ལྔ་པོ་དེ་ཁྲ་འཁྱིལ་ལེར་
ཁ་ཐུག་ དེ་རུ་བྱོན། འཇང་ སྲས་ དབུ་ སྐྲ་ལེགས་ པས་ གདོང་བླངས་ པ་ དང༌།
345



བདུད་བློན་ཆུ་ནག་གི་སེམས་ལ་མི་དམར་དུག་ཚེར་འདྲ་ལ། བཙན་རྒོད་ཐང་
ནས་ལངས་འདྲ་འགའི་བྱུང་བ་འདི་ཡག་མ་ཐལ་བསམ། གཏམ་དང་བླའོ་ཚིག་
གཅིག་མེད་པར་འཇང་སྲས་ ལ་ རལ་ གྲི་ གསུམ་ བཏབ་ ཀྱང་ གནོད་ མ་ འཁྲུག་
འཇང་སྲས་ཀྱིས་རལ་གྲི་སྟོང་ཆོད་ངར་མ་ལན་གཉིས་གཡུགས་ཀྱང་གོ་མ་ཆོད།
བདུད་བློན་ གཉིས་ པོས་ རྟ་ ཁ་ གཅུས་ནས་ བྲོས་ གཤོམ་བྱེད་ པའི་ སྐབས་ དེར།
སྲས་ལྷ་རྒོད་འབུམ་ལུས་འདོ་བ་མེ་རི་དམར་པོའི་རྟ་ཁ་དཀྲུགས་ནས་ངོ་གདོང་
བླངས། ངར་གཏིང་ནས་ཁྲོས་པའི་དཔའ་གླུ་འདི་བླངས་པར་གདའོ། །
༧ ཀླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ལྷ་ཡར་ཆེན་ཚངས་པ་དཀར་པོས་མཁྱེན། ། ལྷ་བར་ཆེན་གཉན་ཆེན་སྐུ་ལྷས་
མཁྱེན། ། ལྷ་མར་ཆེན་ཀླུ་རྒྱལ་གཙུག་ནས་མཁྱེན། ། ཐུགས་མཁྱེན་གཟིགས་ལྷ་
རྒོད་གྲོགས་ལ་བྱོན། ། སྟོང་དགྲ་བོའི་སྲོག་སྙིང་ལེན་རོགས་མཛོད། ། ནམ་
རྣམ་ཤེས་ མར་མེ་འདའ་ རོགས་ མཛོད། ། ལྷ་ དེ་འདྲ་ ཡན་ལ་ ཡར་ འབོད་
མེད། ། ས་འདི་དང་ས་ངོ་མ་ཤེས་ན། ། ཤར་འུ་ཟིས་ཇ་ཐང་རིང་མོ་ཟེར།།
ཕོ་ང་འདྲ་ང་ངོ་མ་ཤེས་ན། །ཤར་གླིང་དཀར་ནོར་བུའི་རྒྱལ་ས་ནས། ། རོང་
མི་ཚོ་དམར་པོའི་ནང་རོལ་ནས། ། རོང་ལྷ་སྲས་ལྷ་རྒོད་འབུམ་ལུ་ཟེར། །
དམག་འབུམ་ཚོ་དགུ་ཡི་བདག་པོ་ཡིན། ། དོན་མི་དང་མིང་གཉིས་མཚུངས་ལེ་
ཡིན། ། འདོ་རྟ་དང་མི་གཉིས་མཐུན་ལེ་ཡིན། ། གཏམ་ཁ་བཤད་ལག་ཐོག་
ལེན་མི་ཡིན། ། རྒྱབ་དཔུང་མེད་བདུད་ཀྱི་བློན་པོ་ གཉིས། ། དཔའ་ ཁེར་
འགྲོས་ཤར་རྒྱུག་ནུབ་རྒྱུག་དེ། ། རང་སྲོག་དམར་སྐྱེལ་ལེའི་གཞི་མ་ལས། །
དཔའ་རྟགས་ མ་ མི་ ཡོང༌ ཐག་ཆོད་རེད། ། དཔེ་བཞག་ན་འདྲ་ མ་ ཨེ་ འདྲ་
གདའ། ། མཐོ་ཨ་སྔོན་གནམ་ལ་དཔེ་ཞིག་ལེན། ། དགུང་ཨ་སྔོན་ཁྲི་གདུགས་
ཉི་མ་དེ། ། ལས་དབང་ཐང་ཆེ་བས་གླིང་བཞི་བསྐོར། ། དུས་ནམ་ཟླ་ཁ་ལོ་སྒྱུར་
བསམ་དེ། ། གཟའ་སྒྲ་གཅན་ཁ་ལ་བཏབ་པ་གདའ། ། བར་ས་མ་ཁམས་ལ་
346



དཔེ་ཞིག་ལེན། ། བར་ཁམས་ལ་རྒྱུ་བའི་ལྷོ་སྤྲིན་དེ།། དགུང་གཡུ་འབྲུག་སྔོན་
དང་ལྷན་དུ་འཚུབ། ། ཐོག་སེར་བས་ལོ་འབྲས་བཅོམ་བསམ་དེ། ། ངར་ཟེར་
མ་རླུང་གིས་གཏོར་ལེ་གདའ། ། དམའ་དོག་མོའི་ ས་ལ་དཔེ་ཞིག་ལེན། །
དམའ་སྲིད་ཆགས་རི་རྒྱལ་ལྷུན་པོ་དེ། ། ལྷུན་མི་འགྱུར་བརྗིད་ཉམས་ས་གཞིར་
འགྱིངས། ། རང་འབྱུང་བའི་ཁ་ལོ་སྒྱུར་བསམ་དེ། ། དགུང་གནམ་ལྕགས་ཐོག་
གིས་བཤིག་ལེ་གདའ། ། དགུང་གཡུ་འབྲུག་གནམ་ནས་གྲགས་ལེ་དེ། ། ཆར་
ནག་པོ་འབེབས་པའི་གཞི་མ་རེད། »། གླིང་ལྷ་དམག་འུ་ཟིར་སྤུངས་ལེ་དེ། །
བདུད་སྲིན་པོ་མ་ལུས་གཏོར་འདོད་རེད། ། ངས་ལག་ཏུ་བཟུང་བའི་རལ་གྲི་
འདི། །དགྲ་ཁེར་རྒྱུག་ཤ་པ་གཉིས་ལ་གཡུགས། ། མགོ་འཕྲུ་དང་བཅས་པ་མ་
བླངས་ན། །སྲས་ལྷ་རྒོད་ཟེར་ལེ་སྟོང་གཏམ་གྱིས། ། གླུ་གོ་ན་རྣ་བའི་ཡིད་ལ་
ཞོག ། གླུ་མང་པོ་ལེན་པའི་ཁོམ་པ་མེད། །
༡ 1:|: ཅེས་གསུངས་ནས་ཉམས་སྣང་མེད་པར་རྟ་ཁ་བཀག་ནས་བཞུགས་པའི་
སྐབས་དེར། བདུད་བློན་གཉིས་ཀྱི་སེམས་ལ་ད་ནི་བྲོས་ཀྱང་ཐར་བའི་ལམ་བུ་
རྙེད་མ་ཐལ། གཏམ་ལ་ལན་པོ་འཇལ་ཡང་ཅི་ལ་ཕན། དེ་ལས་ཤི་འཛིང་རོ་
འཛིང་བྱས་ལེ་དགའ་བསམ་ནས། སྲས་ལྷ་རྒོད་ཀྱི་ཐོག་ཏུ་མཆོངས་ཏེ་རོལ་སྐོར་
གསུམ་རེ་བཏབ་ཀྱང་ཅི་ཡང་མི་གནོད། སྲས་ལྷ་རྒོད་ཀྱིས་རལ་གྲི་སྟོང་གསུམ་
ཡུག་ཆོད་ནམ་མཁའི་དབྱིངས་སུ་འཕྱར། སྐར་མདའ་འཁྲུག་པ་བཞིན་བདུད་
བློན་གཉིས་ལ་རེ་རེ་གཡུགས་པའི་དུས། བཙན་པའི་གོ་ཁྲབ་དང་སྲུང་བས་མ་
བརྟན་པར་རྟ་ཐོག་ནས་ ལྷུང༌། བདུད་བློན་ཆུ་ནག་ སྦར་འཛིན་གྱི་རྩིབ་མ་
བདུན་ཆག་སྟེ་གློ་སྙིང་ས་ལ་འཛར་རུང་ཁོས་ཨ་ཚ་དང་ཨ་ན་མེད་པར་ལག་པ་
གཡོན་མས་རྨ་ཁ་བཀབ། ལག་པ་གཡས་པས་རལ་གྲི་འཕྱར་ཏེ་སྲས་ལྷ་རྒོད་ཀྱི་
ཐད་དུ་བྱུང་བའི་སྐབས། འཇང་སྲས་ཀྱིས་རལ་གྲི་གཡུགས་ཐེངས་གཅིག་ལ་
ལག་པ་གཡས་པ་བཅད་དེ་ཐང་ལ་འཕངས་པ་དང༌། གཞན་ལྷ་སྲས་རྣམས་
ཀྱིས་གྲི་རུབ་བརྒྱབ་ཏེ་ ཤ་རུས་ཚལ་བརྒྱར་བཏང་། ཀི་བསྭོ་ ཧོ་ཡིས་བརྒྱངས་
347



ནས་མགོ་འཕྲུ་གོང་ལེན་མཛད། དེ་ནས་རང་རང་གི་ལས་གུར་དུ་བྱོན་ནས་
མགོ་འཕྲུ་གུར་སྐོར་བཏགས། ྋཤར་ལྷོ་ནུབ་བྱང་གི་དཔོན་དམག་རྣམས་ཀྱིས་མུ་
མཐུད་རྫོང་མཐའ་བསྐོར་ནས་བཞུགས་པར་གདའོ། །
ཉི་མ་དེ་ཡི་ཕྱི་ཉིན་དུག་སྦྲུལ་མཆེ་བ་མགོ་བཞི་གཙོས་བདུད་བློན་གསུམ་
གྱིས་རང་རང་གི་རྟ་ཐོག་ཏུ་བུད། གཅིག་ཤོར་གཉིས་ཤོར་ངང་མོན་འཇང་འོམ་
བུའི་ལས་དམག་ཁྲག་བཞིན་དཀྲུགས། ལྷག་པར་འཇང་གཡུ་ལྷའི་ཤོག་ནས་བུ་
རྟ་བརྒྱ་སྐོར་ཙམ་མཚོན་ལ་དྲངས། དེ་ནས་རྟ་ཁ་དཀྲུགས་ཏེ་གདོང་གཡུ་ལྷའི་
ལས་གུར་དུ་གཏད་ནས་བྱུང་བའི་དུས། འཇང་ཁུ་ཡུག་དཔོན་པོ་གཡུ་ཁྲིབ་དང་
འཇང་ཨ་ སེར་དཔོན་པོ་ཐོག་རྒྱལ་གྱིས་ངོ་གདོང་བླངས་པ་དང༌། སྲིན་ཁེ་ཚེ་
རལ་པས་ལྕགས་གཞུ་ནག་པོའི་སྟེང་དུ་སྲིན་མདའ་སྒྲོ་བཞི་མ་གཉིས་བཞག་ནས་
སྤྲིངས་པའི་དང་པོ་དེ། ཨ་ སེར་ཐོག་རྒྱལ་གྱི་བྱང་དཀྱིལ་དུ་ཕོག་ཏེ་ཁྲིབ་དང་
སྲུང་བས་མ་བརྟན་པར་རྟ་ཐོག་ནས་ལྷུང་སོང་སྐད། མདའ་གཉིས་པ་དེ་འཇང་
ཁུ་ཡུག་དཔོན་པོའི་གློག་འཕྲུའི་དར་རྩེ་ནས་འུར་གྱིས་སོང་། རྒྱབ་ཕྱོགས་ནས་
བུ་རྟ་བཅུ་ སྐོར་ཙམ་ཤི་རྨས་བྱུང་བ་ལས་དེ་མིན་ མ་ གནོད། ། འཇང༌་ ཁུ་ ཡུག་
དཔོན་པོ་གཡུ་ཁྲབ་ཀྱིས་ཐེ་ཚོམ་མེད་པར་སྲིན་ཁེ་ཚེ་རལ་པའི་ཐོག་ཏུ་ཤོར་ནས་
གྲི་ཁ་འགྲན་པའི་སྐབས་དེར། དཔུང་གཡོས་ཕྱོགས་ནས་འཇང་ཕྲུག་གཡུ་ལྷ་
ཐོག་སྒྱུར་དང་། དཔུང་གཡོན་ཕྱོགས་ནས་ལྷོ་དུང་སྐྱོང་སྟག་ལྷ་ཁྲི་དཀར་གྱིས་
ངོ་གདོང་བླངས། དུང་སྐྱོང་སྟག་ལྷ་ཁྲི་དཀར་གྱིས་ལྷོ་གྲི་ཟླ་བ་རང་ཤར་བཏབ་
ཐེངས་གཅིག་ལ་སྲིན་ཁེ་ཚེ་རལ་པའི་ཀླད་ཞོ་གནམ་ལ་མཆོད། འོག་རྟ་ཁྲབ་
འཁོར་གསུམ་ཐང་ལ་འཕངས་ནས་ལྔ་ལམ་དུ་བརྫངས་པ་དང༌། དུག་སྦྲུལ་མཆེ་
བ་མགོ་བཞིས་ལམ་ཞོར་དུ་བུ་རྟ་བཅུ་སྐོར་ཙམ་ཤི་རྨས་བཏང༌། དེ་ནས་གཡུ་ལྷ་
དང་དུང་སྐྱོང་གི་ངོ་གདོང་བླངས་ཏེ་ངར་གཏིང་ནས་འཁྲུག་པའི་དཔའ་ཀླུ་འདི་
བླངས་སོ། །
1://༧/ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
348



གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
མཐོ་ནམ་མཁའ་གཡང་གི་ར་བ་ནས། ། འཇའ་སྤྲིན་ནག་འཚུབ་མོའི་གུར་ཁང་
ནས། ། སྟོབས་ ལྷ་ ཆེན་ དགའ་ རབ་ དབང་ ཕྱུག་ མཁྱེན། ། ཐུགས་ མཁྱེན་
གཟིགས་མི་ ཕོའི་གླུ་སྣེ་དྲོངས། ། མཐའ་ བྲག་དམར་དམར་པོའི་ གཡས་ཟུར་
ནས། །ལྷ་བཙན་བདུད་དར་མ་དམར་པོ་མཁྱེན། ། ཐུགས་མཁྱེན་གཟིགས་
དཔའ་བོའི་བྱུས་ལ་གཟིགས། ། དགྲ་ཤ་པ་ཆམ་ལ་འབེབས་རོགས་མཛོད། །
ལྷ་དེ་འདྲ་ཡན་ལ་ཡར་འབོད་མེད། ། དུས་དེ་རིང་གདའ་ན་ལྷ་ཡོད་རེད། །
དུས་དེ་རིང་མེད་ན་ལྷ་མེད་རེད། ། ས་འདི་དང་ས་ངོ་མ་ཤེས་ན། ། ཤར་འུ་
ཟིས་ཇ་ཐང་དམར་པོ་ཟེར། ། ཕོ་ང་འདྲ་ང་ངོ་མ་ཤེས་ན། །མཐའ་མུན་པ་
ནག་པོའི་གནས་ཡུལ་ནས།། རྒྱུ་དུ་རུ་ཆགས་པའི་ས་ཆ་ནས། ། ཕོ་ང་ལ་དུག་
སྦྲུལ་མགོ་བཞི་ཟེར། ། མདུན་མ་རྒྱུད་སྲིན་ལ་ཕ་རྒྱུད་རྒྱུ། ། རྒྱ་བཙན་བདུད་
དམར་པོའི་བུ་རྒྱུད་ཡིན། ། སྨད་རྒྱུ་ལ་ཞིང་ཆེན་བཅོ་བརྒྱུད་གདའ། ། ཞིང་དེ་
ལ་དཔོན་ཁག་བཅོ་བརྒྱད་གདའ། ། ཤར་ཕོ་བྲང་རའུ་ཆོས་རྫོང་ནང་། །ལྷ་
འཇམ་ དཔལ་ དབྱངས་ ཀྱི་ སྤྲུལ་ པ་ དེ། ། རྒྱ་ མི་ ཆེན་ སྟོང་ ཁུན་ རྒྱལ་ པོ་
བཞུགས། ། མཐོ་ནམ་མཁའ་ཡར་ན་དཔེ་ཞིག་ལེན། ། དགུང་ནམ་མཁའི་ཁ་
ཞེན་ཆེ་ཆུང་དེ། ། བསམ་ཤེས་ན་ནག་པོ་རྒྱ་ལ་གདའ། ། ཞིང་དེ་ཡི་བདག་པོ་
སྟོང་ཁུན་རེད། ། བར་དེ་ལ་འུ་ཟིའི་རྒྱལ་ ས་ཆགས། ། དམའ་ ས་གཞི་པདྨ་
འདབ་རྒྱས་སྟེང༌། ། བར་ཇ་ཡུལ་སྡེ་ཁག་བཅོ་བརྒྱད་གདའ། ། སྡེ་རེ་ལ་དཔོན་
ཁག་བཅོ་བརྒྱད་གདའ། ། དབུས་ལྕགས་མཁར་ཕོ་བྲང་འགྱིངས་རྫོང་ནང༌། །
ཇ་འུ་ཟིའི་དཔོན་པོ་ ཨ་ གནམ་ བཞུགས། ། དམའ་ ས་གཞི་འདི་ལ་དཔེ་ཞིག་
ལེན། ། དམའ་ས་གཞི་པདྨ་འདབ་རྒྱས་སྟེང༌། ། མིས་བཏབ་པའི་ཇ་དང་ལྷ་
སྦས་གཏེར། ། བསམ་ཤེས་ན་ཇ་བདག་ཨ་གནམ་རེད། ། དེ་རེད་དེ་ཡུལ་ཤོར་
གཡུ་ལྷ་བས། ། ཇ་འུ་ཟིའི་གཏེར་ཆེན་དེ་ལ་རྔམས། ། གཡུ་དྲུག་དཀར་འདྲ་
ལེའི་གཡུ་ལྷ་ལ། ། རྒྱན་བྱུ་རུ་བྱུང་ན་མཛེས་རྒྱུ་ཟེར། ། འབྲུག་ཕོ་ཐོང་འདྲ་ལེའི་
349



གཡུ་ལྷ་ལ། ། ཐོག་གནམ་ལྕགས་བྱུང་ན་མཚར་རྒྱུ་ཟེར། ། དགྲ་འཆི་བདག་
འདྲ་ལེའི་གཡུ་ལྷ་ལ། ། ལུས་གོ་ཆ་རྫོགས་ན་བཙན་རྒྱུ་ཟེར། ། སྟག་དམར་ཡག་
འདྲ་ལེའི་གཡུ་ ལྷ་ལ། ། ལུས་འཛུམ་དྲུག་འཛོམས་ན་ངོམ་ རྒྱུ་ཟེར། ། དོན་
དཔའ་མེད་སྡར་མའི་དཔའ་གཏམ་དེ། ། ང་མགོ་བཞིའི་བློ་ལ་འགྲོ་ལེ་མིན། །
མགོ་རུལ་ལེ་ སྣ་བས་ མ་འཚོན་ན། ། དཔོན་དྲིན་ཆེན་དགྲ་ལག་ འཇོག་ མི་
རེད། ། མིག་ལོང་ལེ་ཤེས་པས་མ་འཚོར་ནས། ། འཇང་རྒྱལ་གཞིས་རླུང་ལ་
བསྐུར་མི་རེད། ། ད་དེ་ནས་དུང་སྐྱོང་སྟག་ལྷ་ཉོན། ། ལྷོ་རོང་བཙན་བཅོ་
བརྒྱད་འགོ་འཛིན་ཟེར། ། དེ་ཟེར་ཡང་མཚར་རྒྱུ་ཅི་ལ་ཡོད། ། ལྷོ་མོན་རྒྱལ་
ཤིང་ཁྲི་རྒྱལ་ཆེན་དེ། ། སྡང་དགྲ་བོའི་ལག་ཏུ་འཇོག་མི་རེད། ། དྲིན་ཕ་བསད་
དགྲ་ལ་སྐྱབས་གནས་བཅོལ། ། སྔར་འཁོན་འགྲས་དེང་འགྲས་མེད་ས་ལ།།
ཐོག་གཡག་རོ་ཙམ་ཞིག་འབེབས་མི་རེད། ། དེ་ཨེ་རེད་བསམ་བློ་གཏིང་ནས་
ཐོང༌། ། དཔེ་བཞག་ན་འདྲ་མ་ ཨེ་འདྲ་རེད། ། ཁྱི་རྡ་ལི་རྫི་ མགོ་ལྡིབ་ པའི་
དུས། ། ཤ་ཕོ་ཆེན་མི་ཐུབ་བདག་པོ་ཐུབ། ། སྦྱིན་བདག་པོའི་ཞྭ་ཡུ་འཇུ་ལེ་ཟེར།
གཡག་ སོ་ གསར་རུ་ཐུར་རྒྱས་ པའི་དུས། ། ལུས་ སྤུ་རྩིད་མ་ངོམ་རྭ་བཙན་
ངོམ། ། རྗེ་བདག་པོ་རུ་ལ་གཟེར་ལེ་ཟེར། ། དཔེ་དེ་དོན་བཞིན་དུ་གཡུ་ ལྷ་
དང༌། ། ལྷོ་དུང་སྐྱོང་སྟག་ལྷ་ཟེར་ལེ་བས། ། སྲོག་རང་སྲོག་ཁེབས་ན་རྒོད་པོ་
བསམ། ། ཕྱི་ཕ་བསད་དགྲ་ལ་མགོ་བཏགས་ཞུས། ། ནང་དཔོན་པོའི་སྲོག་
དང་ཕ་གཞིས་བཙོངས། ། དཔེ་གནམ་ས་གཉིས་ལ་མི་སྲིད་ལེའི། ། ལས་མ་
དག་ངན་པའི་རྣམ་སྨིན་དེ། ། ད་གཞི་ནས་རང་རང་སྟེང་དུ་འཁོར། ། རྗེ་ས་
དམ་ཤིང་ཁྲིའི་རྣམ་ཤེས་ཀྱིས། ། ལས་རྒྱུ་འབྲས་མ་ཤེས་བྱོལ་སོང་གཉིས། །ང་
མགོ་བཞིའི་ཁ་ཚུར་མངགས་ལེ་རེད། ། ཕོ་དཔའ་བོ་ང་དང་ཐུག་པའི་དུས། །
འཆི་ཤི་ལམ་མ་གཏོགས་གསོན་ལམ་མེད། ། གླུ་གོ་ན་རྣ་བའི་ཡིད་ལ་ཞོག །
ཅེས་གླུ་མཇུག་རྫོགས་པ་དང་། ལག་ཏུ་ཐོགས་པའི་མདའ་སྒྲོ་བཞི་མ་དེ་
འུར་སྒྲ་དང་བཅས་སྤྲིངས་པ་དང༌། གཡུ་ལྷས་མགོ་སྒུར་ཙམ་མཛད་པས་སོག་
350



དམག་གི་དམག་ཁྲོད་དུ་ལྷུང་ནས་བུ་རྟ་བཅུ་སྐོར་ཙམ་མདའ་འོག་ཏུ་སོང་བ་
ལས་གཞན་མ་གནོད། དེར་གཡུ་ལྷས་ངར་ སྐད་ཆེན་པོ་ཞིག་བརྒྱབ་པ་དང་
མཉམ་དུ་མདའ་ལན་གཉིས་སྤྲིངས་སོང་བའི་དང་པོ་དེ། ཁོའི་བྲང་ནུ་མ་གཉིས་
ཀྱི་མཚམས་སུ་ཕོག་ཏེ་ལྕགས་ཀྱི་བེར་དགུ་དང་ཁྲུབ་དགུ་རྫོབ་པ་སིང་སྒྲ་འཁྱིལ་
ལེར་གཏོར་བས་མི་ཚད་ལེ། སྙིང་དཀར་ནག་གཉིས་ཀྱི་མཚམས་སུ་ཐེབས་ནས་
མདེའུ་རྒྱབ་ནས་ཐོན། ཆུ་ཕར་རིའི་སྤང་ལ་ཕོག་ཏེ་སྤང་ལེབ་ཆེན་བཅོ་བརྒྱད་
གནམ་ལ་ གཏོར་ སོང་ སྐད། གཉིས་ པ་དེ་ མགོ་ ཡར་ ཐོད་དཔྲལ་བའི་ གཞུང་
མདོར་ཐེབས་ནས་ཀླད་ཞོ་གནམ་ལ་མཆོད་པས་མི་ཚད་ལེ། ཆུ་ཕར་རིའི་རྫ་ལ་
ཕོག་ཏེ་རྫ་གཡའ་མ་བཅུ་དགུ་ཆག་སེ་ཉིལ་ལེར་གཏོར་སོང་བར་གྲགས། ཡིན་
ནའང་ཁོ་ནི་བདུད་ཀྱི་བུ་དངོས་ཡིན་གཤིས་ཤི་མ་ནུས་ཁ་ཕུ་བསྡམ་ནས་འཛིང་
གཤོམ་བྱེད་པའི་སྐབས་དེར། གླིང་དཀར་དཔའ་བོ་རྣམས་ཀྱིས་མདུང་རུབ་
དང་གྲི་རུབ་བརྒྱབ་ནས་ཚལ་བ་བརྒྱ་ལ་བཏང་། མགོ་འཕྲུ་རྟ་དང་བཅས་པ་
ནོམ་ལེན་མཛད་བཞིན་ཡོད་པའི་ངང་དེར། ཕོ་རྒོད་གནམ་ལྷ་བཙན་པོ་ཟེར་
བས་རྟ་དཀར་པོ་སྤྲིན་དཀར་འདྲ་ལེ་ཞིག་གི་གོང་དུ་བུད། ཀི་སྒྲ་སྒྲོག་བཞིན་དེ་
རུ་བྱུང་ཡང་མི་ཆེན་གཡུ་ལྷ་དང་དཔའ་བོ་དུང་སྐྱོང་ སྟག་ ལྷ་ཁྲི་དཀར་གྱིས་
ཉམས་སྣང་ ཅི་ ཡང་མེད་པར་ལྟད་མོ་བལྟས་ནས་ བཞུགས་ པའི་ སྐབས་ དེར།
སོག་བློན་རིན་ཆེན་གྲགས་པ་དང་ཨ་གྲགས་ཉི་མ་གྲགས་པས། ང་རྒོད་ཁོ་རྒོད།
ངང་རང་རང་གི་རྟ་ཐོག་ཏུ་ལ་མོར་བུད། མདའ་བཏོན་གཞུ་བཏོན་བྱས་ནས་
མདའ་མོའི་སོ་ཁར་འདྲེན་དགོས་སྙམ་པའི་ཚེ་ན། འཇང་སྲས་གཡུ་ཁྲི་དགུང་
སྔོན་གྱིས་ཁོའི་ངོ་གདོང་དེ་ཉིད་དུ་བླངས། ཞགས་པ་ཆུ་འཛིན་སྔོན་མོ་སྐེད་པ་
ནས་འཐེན་ཏེ་གཡུགས་ལ་ཉེ་བའོ་སྐབས་དེར། ཁོས་ལ་མོ་མདའ་གཅིག་སྤྲིངས་
བྱུང་ཡང་འཇང་སྲས་ཀྱི་སོག་པོ་གཡས་པའི་དཔུང་སྟེང་དུ་ཕོག གནོད་སྲུང་
བྱང་བུ་འགའ་གཏོར་ཤོར་བ་ཙམ་ལས་ཁོང་མི་རྟ་གཉིས་ལ་ཅི་ཡང་མ་གནོད།
འཇང་སྲས་ཀྱིས་ཞགས་པ་གཡུགས་པ་ཁོའི་སྐེ་ལ་ཐེབས་ནས་ཕར་འཐེན་ཚུར་
351



འཐེན་བྱེད་པའི་སྐབས། དེར་ཡོད་དཔའ་བོ་རྣམས་ཀྱིས་ཞགས་རུབ་བརྒྱབ་
ནས་མདུན་བཀྱིགས་གྲུ་གུ་བཞིན་དུ་བསྡམས། རྒྱབ་བཀྱིགས་ཨ་ལོང་བཞིན་དུ་
སྒྲོག་ནས་གསོན་བཟུང་བྱས་པ་དང༌། འཕྲོ་དམག་ཁྲི་གསུམ་ལྷག་ཙམ་ཡོད་པས་
མགོ་འབུལ་དང་ལུས་འབུལ་ཞུས། དེ་དག་གི་ནང་ནས་མི་རྒན་གཞན་དང་མི་
འདྲ་ལེ། མགོ་དུང་ལྟར་དཀར་བ། ཁ་ནང་སོ་མུ་ཏིག་ཙམ་མེད་པ། ལུས་
འབྱུང་གཞི་སྦལ་རོ་སྐམ་པོ་དང་འདྲ་བ། སྦ་ཡི་འཁར་ལ་རྟེན་པའི་རྒས་པོ་ཞིག་
གིས་བླ་མས་མཁྱེན། བླ་མས་མཁྱེན་ཟེར་བཞིན་མཛོད་དར་དཀར་པོ་ཡུག་
གཅིག་མཇལ་རྟེན་དུ་ཕུལ། སྦ་འཁར་ས་ལ་འཕངས་ཏེ་ཕྱག་དུ་མ་ཡང་འཚལ།
གླིང་དཀར་དཔའ་རྟུལ་རྣམས་ལ་ཞུ་བ་འབུལ་བའི་གླུ་འདི་ཕུལ་ལོ། ། 9:/pa |
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། ཀླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
ཤར་རྒྱ་ནག་བཀྲ་ཤིས་རི་བོ་ནས། ། ས་སྲིད་པ་ཆགས་པའི་ལྷ་རིགས་རྣམས། །
དུས་དེ་རིང་མི་རྒན་གྲོགས་ལ་བྱོན། ། ཤར་རྒྱ་ནག་རི་བོ་རྩེ་ལྔ་ནས། ། ལྷ་
ཐུགས་རྗེ་འཕགས་པ་འཇམ་དཔལ་དབྱངས། ། དུས་དེ་རིང་མི་རྒན་གྲོགས་ལ་
བྱོན། །ཤར་རྒྱ་ནག་ གླང་ཆེན་འགྱིང་རི་ནས། ། ལྷ་གཡང་ཆེན་གསེར་ཆེན་
རྒྱལ་ཆེན་ཁྱེད། ། དུས་དེ་རིང་མི་རྒན་གྲོགས་ལ་བྱོན། ། མཐའ་དར་ཀླས་མཚོ་
མོའི་ནང་རྒྱུད་ནས། ། མཚོ་བདག་མོ་ཚེ་རིང་དབང་མོས་མཁྱེན། །གླུ་ལེན་
པའི་འགོ་མོ་བཟང་བར་ཤོག། ངག་འགུགས་པའི་བསམ་དོན་གྲུབ་པར་ཤོག
ས་འདི་དང་ས་ངོ་མ་ཤེས་ན། ། ཤར་འུ་ཟིས་ཇ་ཐང་གོང་མ་ཟེར། ། གནའ་སྔ་
མོ་ཇ་ལོ་འཁྲུངས་ས་རེད། ། དུས་ད་ལོ་ཁྲག་དམར་འཁྱིལ་ས་རེད། ། མི་ང་འདྲ་
ང་ངོ་མ་ཤེས་ན། ། མཐའ་དར་ཀླས་མཚོ་མོའི་ནང་རྒྱུད་ནས། ། མི་ང་ལ་རྡོ་རྗེ་
དབང་ཕྱུག་ཟེར། ། མཐའ་མགོ་དཀར་ཀླུ་མོའི་སྤུན་མཆེད་ཡིན། ། རྒྱ་རྒྱལ་
རབས་གསུམ་གྱི་བློན་ཆེན་ཡིན། ། ཇ་འུ་ཟིའི་གཏེར་ཁ་སྲུང་མི་ཡིན། ། དུས་ད་
ལོ་མིན་པའི་གཞེས་ ཉིན་ལོར། ། མཐའ་བདུད་སྲིན་དམག་ གི་དཔུང་ཆེན་
352



དེ། ། ཤེར་ འུ་ཟི་ ཡུལ་ ལ་ སྤུངས་ དང་ཚུན། ། ཡུལ་ ལྷ་ ཆེན་བྱ་ ར་ རྒྱལ་ པོ་
གཙོས། ། ངེད་ཇ་སྲུང་རྣམས་ལ་གནོལ་སྒྲིབ་ཕོག ། ནང་ཤེས་པ་འཐིབས་ནས་
བློ་ཡིད་རྨོངས། ། སྟོབས་ནུས་པས་ཡ་བོ་མི་ཆོག་དུས། ། ཕྱི་མགོ་ལུས་མི་སྒྱུར་
སྲོག་དང་ཐུག ། ང་མི་རྒན་འཆི་ལ་མི་འཚེར་དེ། ། འབངས་མི་སྡེའི་སྲོག་མགོ་
ཁེབས་ན་བསམ། ། ། འུ་ཐུག་ནས་མགོ་མོ་འདོགས་དགོས་བྱུང་། ། འུ་ཐུག་པའི་
མི་ལ་ནོར་ཡ་མེད།། ཅེས་ཟེར་ལེ་བདེན་ལེའི་གཏམ་དོན་དེ། ། ང་མི་རྒན་རྡོ་
རྗེའི་ཐོག་ཏུ་བྱུང༌། ། ང་ཕོ་ལོ་བརྒྱ་དང་སུམ་ཅུ་ཡིན། ། གནམ་ལོ་འདི་རྩིས་ན་
སོ་གཅིག་ཡིན། །ལས་དེ་འདྲ་ཡོང་བསམ་ཞེ་ལ་མེད།། དེ་མེད་ཀྱང་མཐའ་
མའི་འབྲས་བུ་ལ། ། གླིང་ལྷ་དམག་དཀར་པོའི་དཔོན་དང་མཇལ། །ཞལ་
མཇལ་ལེ་ཙམ་གྱིས་བདག་ཡིད་འགུལ། ། ནང་སེམས་ཀྱི་སྡུག་བསྔལ་དེ་དང་
གཅིག ། ལས་མི་དགེ་འཁོར་བའི་ཞེ་སྡང་རྣམས། ། དུས་དེ་རིང་མེད་ལེ་ཡལ་
ནས་སོང༌། ། གླིང་སེང་ཆེན་ལྷ་ཡི་ནོར་བུ་དེ། ། འགྲོ་རིགས་དྲུག་འདྲེན་པའི་བླ་
མ་ཁོང་། ། དུས་ད་ལོ་མཇལ་ལེའི་བཀྲ་ཤིས་ཤོག ། ཕོ་མི་སྔོན་གཡུ་ཡི་འཛུམ་
མདངས་ཅན། ། ཕོ་མི་དཀར་དུང་གི་སྐུ་མདོག་ཅན། ། ལྷ་གོང་མའི་ལྷ་ རྒྱུད་
འདྲ་ལེའི་བུས། ། དགྲ་ལག་ཚུད་གནམ་ལྷ་བཙན་པོ་གཅིག ། ང་མི་རྒན་རྡོ་རྗེ་
དབང་ཕྱུག་གཉིས། ། དམག་ཉེས་མེད་ཁྲི་དམག་གསུམ་དང་བཅས། ། སྲོག་མ་
བཅད་ཚེ་ཐེར་ཡོད་པ་མཁྱེན། །ཕྱག་འཚལ་ནས་ལག་པ་མི་བྲེགས་རོགས།།
དབང་ཞུས་ནས་མགོ་བོ་མི་བཅག་རོགས། ། ཞུ་རྟེན་དངོས་མེད་ན་ཁྲིམས་དང་
འགལ། ། དཀར་མཛོད་དར་དཀར་པོ་ཡུག་གཅིག་འདི། །རྒྱུ་འབུལ་བ་ཆུང་
ཡང་སེམས་མཚོན་ཡིན། ། ཐུགས་བྱམས་པའི་སྒོ་ནས་གཟིགས་པར་ཞུ། ། གླུ་
གོ་ན་རྣ་བའི་ཡིད་ལ་ཞོག ། གླུ་མ་གོ་ཟེར་ན་སྐྱོར་རྒྱུ་མེད། །
ཅེས་ཟེར་བའི་ གླུ་དེ་ལྟར་ཕུལ་བ་དང་། འཇང་ཕྲུག་ གཡུ་ལྷ་ཐོག་ སྒྱུར་
གྱིས་ཞལ་འཛུམ་ངང་ཡཱ། མི་རྒན་ཁྱེད་དང་ཁྱེད་ཀྱིས་ཞུ་འབུལ་བྱེད་པའི་དཔོན་
དམག་འདི་རྣམས་ཀྱི་སྲོག་མགོ་ཁེབས་དང་མི་ཁེབས་གཏམ་དང་བླའོ་དྲང་མིན་
353



ལ་ཐུག་ཡོད། འཕྲོ་དམག་འདི་ཚོའི་ནང་བདུད་དང་སྲིན་པོའི་ལས་དམག་ཇི་
ཙམ་ཡོད་གསུངས་པ་དང་། རྒད་པོས་མིག་ནས་མཆི་མ་ལྷུང་ལྷུང་དུ་གཏོང་
བཞིན་སླར་ཡང་ཕྱག་གསུམ་འཚལ། ལྕགས་མཁར་མུན་པ་དགུ་རྫོང་གི་ནང་དུ་
བདུད་དང་སྲིན་པོའི་ལས་དམག་ཁྲི་ལྔ་ལྷག་ཙམ་འདུག་ཟེར་བ་དེ་རྣམས་ ཤར་
སྒར་འདན་ མ་ དང༌། བྱང༌ སྒར་ ཧོར་ བདུད་དམག་ གིས་ གཏོར་ ཐལ་ཟེར།
འདིར་འཕྲོ་དམག་ཁྲི་གསུམ་ལྷག་ཙམ་འདུག་པ་འདི་དག་བདུད་དང་སྲིན་པོས་
བཙན་སྐུལ་བྱས་པའི་འུ་ཟིའི་ལས་དམག་རེད་འདུག་པས་བྱམས་སྙིང་རྗེ་དང་
ལྡན་པའི་མཛངས་བློན་ཁྱེད་རྣམས་ཀྱིས་མགོ་འབུལ་དང་ལུས་འབུལ་བཞེས་
རོགས་མཛོད། མི་རྒས་པོ་ང་ལ་སྲོག་རྒྱུ་ ཁབ་ཙམ་འདི་མ་གཏོགས་ དེ་མིན་
གཞན་གང་ཡང་མེད། རྒྱབ་ཕ་ཡུལ་ནི་མཐའ་ཀླས་ཚེ་རིང་དབང་མོའི་གནས་
ཡུལ་ནས་ཡིན་པ་དང༌། ཤར་མ་གནམ་རྒྱལ་པོའི་ཇ་ཡི་སྲུང་མ་ཞིག་ཡིན་མོད།
ཚེ་སྔོན་སྡིག་པ་བསགས་ཆེ་བའི་རྣམ་སྨིན་ལས་བདུད་ཀྱི་ལག་འོག་ཚུད། འཆི་
ཁར་སྡུག་པོ་ཚད་མེད་མྱངས་མྱོང་བའི་མི་རྒན་བསོད་ནམས་མེད་པ་ཞིག་ཡིན་
ལགས་ཞུས་པ་དང༌། གཡུ་ལྷའི་ཐུགས་ལ་མི་རྒན་འདི་གཞན་དང་མི་འདྲ་བ་
ཞིག་འདུག་དགོངས་ནས་མགོ་འབུལ་དང་ལུས་འབུལ་བཞེས། དམག་མི་གོ་
ཐང་བཅུ་བདམས་ཏེ་གནམ་ལྷ་དང་མཉམ་དུ་རྒྱལ་པོའི་ སྐུ་མདུན་དུ་ གདན་
འདྲེན་ཞུས་ཤོག་གསུངས། དེ་ནས་གླིང་དཀར་ཕྱོགས་བཞིའི་དཔོན་དམག་
རྣམས་ཀྱིས་ཀི་སྒྲ་འབྲུག་སྟོང་ལྟར་སྒྲོག་བཞིན་ལྕགས་མཁར་མུན་པ་དགུ་རྫོང་
ཐོགས་མེད་དུ་བླངས། ནག་པོ་བདུད་ཀྱི་དར་ནག་མི་མགོ་རྟགས་ ཅན་ ས་ལ་
འཕངས། གླིང་ལྷ་སྡེ་དཀར་པོའི་དམག་དར་སེང་གེ་ཁ་སྤྲོད་ ཕོ་བྲང་གི་ཡང་
རྩེར་བཙུགས། བདུད་ དང༌ སྲིན་ པོས་ བཙན་འཕྲོགས་ བྱས་ པའི་ རིན་ ཆེན་
གསེར་དངུལ་དང་དར་གོས་བཅས་པ་རྣམས་གཏོར་སྐྱོན་མེད་པར་མཛོད་ཁང་
དུ་བཅུགས་ནས་ སྒོ་ཐེལ་མནོན། རྒྱལ་ཁའི་བ་དན་སྲིད་རྩེར་བསྒྲེངས་ནས་
དགའ་འབོད་རྒྱ་ཆེན་མཛད་བཞིན་ཡོད་པའི་ སྐབས་དེར། སྐྱེས་བུ་ཆེན་པོ་
354



སངས་རྒྱས་གེ་སར་སྐུ་དངོས་དེ་རུ་བྱོན་ནས་ཧི་སྒྲ་གསུམ་གྱི་ཐོག་ཤི་པོའི་རྣམ་
ཤེས་ཡོད་ཚད་བྱ་བརྒྱ་འུར་རྡོས་དཀྲོགས་པ་ལྟ་བུ་དག་ཞིང་དུ་དྲངས། དེ་ནས་
རྒྱལ་བློན་རྣམས་ལྷ་གུར་མཐོང་བ་ཀུན་སྨོན་གྱི་ནང་འཛོམས་ནས་དགའ་དགའ་
སྐྱིད་སྐྱིད་ཀྱི་ངང་དེར་བཞུགས་པའི་སྐབས། འཇང་ཕྲུག་གཡུ་ལྷ་ཐོག་སྒྱུར་གྱིས་
འཇང་བློན་ ཨ་སེར་ཐོག་རྒྱལ་འདས་པོའི་དྲན་རྟེན་དུ་གསེར་གདུང་བཞེངས་
དགོས་པའི་སྐྱབས་འཇུག་མཐའ་གཅིག་ཏུ་ཞུས་ པ་ ལྟར། སྐྱེས་བུ་ཆེན་པོས་
མཐའ་ཀླས་ རྒྱ་ མཚོ་ཆེན་མོའི་ གཡས་ ཕྱོགས་ སུ་ བཞེངས་ དགོས་ པའི་ བཀའ་
བཀོད་གནང༌། གཡུ་ལྷ་དང་དུང་སྐྱོང་གཙོས་དཔོན་འཁོར་བརྒྱ་ཕྲག་གིས་ཉི་མ་
གསུམ་གྱི་ནང་ཚུན་དུ་རིན་ཆེན་སྣ་ལྔ་ལས་གྲུབ་པའི་མཆོད་རྟེན་བང་རིམ་དགུ་
བྱས་པ་ཞིག་བཞེངས་ཐོན་པ་དང་། ཚེ་ཕྱི་མ་བདེ་བ་ཅན་གྱི་ཞིང་ཁམས་སུ་ཞལ་
སྐྱར་མ་འཇལ་རྒྱུའི་སྨོན་ལམ་བཏབ། དེ་ནས་རང་རང་གི་ལས་གུར་དུ་བྱོན་
ནས་དེ་ནུབ་འཇམ་ཆག་གེར་བཞུགས་པར་གདའོ། ། ག་བ
» ཉི་མ་དེ་ཡི་ཕྱི་ནང་དངོས་མེད་ལྷ་ཀླུའི་སྤྲུལ་པས་ལྷ་གུར་མཐོང་བ་ཀུན་
སྨོན་དེ། འུ་ཟི་བཀྲ་ཤིས་གཡང་འཁྱིལ་ཟེར་བའི་ཐང་སྟེང་དུ་འཇའ་འོད་སྤུངས་
སེ་ཕུབ་པ་དང༌། གསེར་ཁྲི་རིན་ཆེན་དབང་རྒྱལ་གྱི་གདན་སྟེང༌། གཡུ་འབྲུག་
སྔོན་མོའི་རྒྱབ་ཡོལ། རྨ་བྱ་སེར་པོའི་དབུ་གདུགས་ཀྱི་ནང་དུ། སྐྱེས་བུ་ཆེན་པོ་
སངས་རྒྱས་ གེ་ སར་ གྱིས། ཉི་ མ་ སྟོང་ ལས་ གཟི་ མདངས་ ཆེ་ ལེ་ ཁྲི་ ཐོག་ ཏུ་
བཞུགས་པ་དང༌། དངུལ་ཁྲི་ཁམ་པའི་ཁྲི་སྟེང་། སེང་ཁྲི་སྔོན་མོའི་གདན་སྟེང་
ལ། འབུམ་པའི་ལྷ་སྲས་དགྲ་ལྷ་བརྩེ་བརྒྱུད་ཀྱིས། ཞལ་རས་ཚེས་བཅོ་ལྔའི་
དུང་ཟླ་ ཤར་འདྲ་ ཁྲི་ ཐོག་ ཏུ་བཞུགས། དེ་མིན་འུ་ ཟིའི་རྒྱལ་བློན་དང་ གླིང་
དཀར་དཔོན་འཁོར་རྣམས། གཡས་གྲལ་ཉི་མ་ཤར་འདྲ། གཡོན་གྲལ་ཟླ་བ་
ཚེས་འདྲ། དཀྱིལ་གྲལ་སྐར་ཚོགས་བཀྲ་འདྲ། ཟུར་གྲལ་ཨ་ལོང་བསྐོར་འདྲ།
མཐའ་གྲལ་དར་ལ་མུ་ཏིག་བརྒྱུས་འདྲ་བྱས་ནས་བཞུགས་པའི་སྐབས། འབུམ་
པའི་ལྷ་སྲས་དགྲ་ལྷས་གེ་སར་རིན་པོ་ཆེའི་བཀའ་བཀོད་ལྟར་བདུད་སྲིན་ཆམ་ལ་
355



འབེབས་པའི་དམག་འཁྲུག་ནང་བྱས་རྗེས་འཇོག་མཁན་གྱི་དཔོན་དམག་རྣམས་
ལ། ཉེ་རིང་མེད་ལེའི་དཔའ་དར་གཟེངས་བསྟོད་དཔག་ཏུ་མེད་པ་གནང༌།
ཐམས་ ཅད་ ཀྱིས་ མངོན་ པར་ བསྟོད་ནས་ དགའ་ བདེའི་དཔལ་ ལ་ རོལ་ ནས་
བཞུགས་པའི་སྐབས། འུ་ཟིའི་ལྐུགས་པ་དང་འོན་པ། ཞ་བོ། ལོང་བ་ཐམས་
ཅད་འཚང་ག་ཤིག་ཤིག་ངང་དེ་རུ་བྱུང༌། གེ་སར་རིན་པོ་ཆེས་དབང་བསྐུར་
དང་བྱིན་རླབས་ཉི་མ་བདུན་མཛད་པའི་རྗེས། ལོང་བ་རྣམས་ཀྱིས་མིག་མཐོང་
ནས་གེ་སར་རིན་པོ་ཆེའི་ཞལ་རས་མཇལ། འོན་པ་རྣམས་ཀྱི་རྣ་བསངས་ནས་
ཆོས་ཀྱི་སྒྲ་དབྱངས་ཐོས། ལྐུགས་པ་རྣམས་ཀྱིས་ཁ་གྲགས་ནས་མ་ནི་བགྲངས།
ཞ་བོ་རྣམས་ཀྱི་རྐང་ལག་བཤངས་ནས་སྐུ་ཕྱག་འཚལ་བ་བཅས་ཀུན་གྱི་མིག་ལམ་
དུ་འཆར་བ་དང༌། འུ་ཟིའི་རྒྱལ་བློན་དང་འབངས་མི་རྣམས་ཀྱིས་གེ་སེར་རྒྱལ་
པོ་ནི་སངས་རྒྱས་ཀྱི་སྤྲུལ་པ་ཡིན་ལེ་གཞི་ནས་ཤེས། སོར་བཅུའི་འདབ་མ་སྤྱི་
བོར་བཀུར་ནས་ འདི་ སྐད་ཞུས། གླིང་སྟོབས་ ཆེན་ ལྷ་ སྡེ་ དཀར་ པོའི་ དམག་
ངེད་འུ་ ཟི་ ཇ་ཡི་ཡུལ་དུ་སྲུངས། བདུད་དུ་སྲིན་ མ་ལུས་ བཅོམས་ དང་ཚུན།
མཐོ་གནམ་ལ་སྐར་མ་བཟང་ལེ་གཅིག བར་འབྱུང་འཕྲོད་ཚེས་ཆ་བཟང་ལེ་
གཉིས། དམའ་ ས་ ལ་ དུས་ཚོད་བཟང་ལེ་ གསུམ། བསྒྲིག་ མི་ དགོས་ བཟང་
གསུམ་རྟེན་འབྲེལ་འགྲིགས། གོང་ལྷ་དང་མཁའ་འགྲོའི་ཐུགས་རྗེ་ལས། དུས་
ད་ལོ་གེ་ སར་ཞལ་རས་མཇལ། ཞལ་མཇལ་ལེ་ མི་ཚད་དབང་བྱིན་གནང༌།
ལུས་བ་སྤུ་ཡིན་ཀྱང་འགུལ་ནས་བྱུང༌། ཞལ་མཇལ་ནས་མཇལ་ཡུན་རིང་བར་
ཤོག དུས་དེ་ནས་དཀོན་མཆོག་རྣམ་གསུམ་ལ། ཕྱག་དང་མཆོད་པ་མར་མེ་
གསུམ། བར་མ་ཆད་ཡར་གཞིར་བསྒྲིག་བསྒྲིག་དེ། རྗེ་ལྷ་ཡི་རྒྱལ་པོ་ཁྱེད་ལ་
བསྒྲིག ཕྱག་ དང་ མཆོད་ པ་ འབུལ་ རྒྱུ་ ཡིན་ ཞེས་ དམ་ བཅའ་ བཞག་ པར་
གདའོ། །
27
དེ་ནས་ཞག་གསུམ་སོང་བའི་ཉིན་མོར་གེ་སར་རིན་པོ་ཆེས་ལྷ་གོང་མའི་
ལུང་བསྟན་དང་བསྟུན། སྲས་མོ་གཡུ་ཡི་སྒྲོལ་ཆུང་སྨུག་སྲས་ནམ་མཁའ་བློ་གྲོས་
356



ཀྱི་ཇ་མར་གནང་། དགའ་སྟོན་གྱི་མཛད་སྒོ་མཇུག་སྒྲིལ་གྲབས་ཡོད་པའི་སྐབས་
དེར། སྐྱེས་བུ་ཆེན་པོས་སྤྱན་མིག་ལ་ཁའི་སྐར་ཆེན་ཤོར་འདྲ་དེ། འུ་ཟི་ནམ་
མཁའ་རྒྱལ་པོའི་ཞལ་ལ་གཟིགས། ཡ་བདེ་ལེགས་སུ་གྱུར་ཅིག ངོས་ཀྱིས་ལྷ་
གོང་མའི་ལུང་བསྟན་དང་སྲས་མོ་གཡུ་ཡི་སྒྲོལ་མའི་འདུན་མ་ལྟར་ལྷ་དམག་ཇ་
ཡུལ་དུ་ཕབ་ནས་ནག་ཕྱོགས་བདུད་དང་སྲིན་པའི་ཚོགས་ལས་རྣམ་པར་རྒྱལ་ཏེ་
ཤར་ཡུལ་བསྐྱབས་པ་མ་ཟད། སློབ་དཔོན་རིན་པོ་ཆེའི་བཀའ་ལུང་ལྟར་ངེད་གེ་
སར་མི་རྟ་གཉིས་གསང་ཐབས་ཀྱིས་ཇ་ལུང་དུ་སོང་ནས་ཇ་སྲུང་རྣམས་གྲོགས་ལ་
བཀུགས། ཇ་གཡང་ཚོང་དཔོན་ནོར་བུ་བཟང་པོའི་ཕྱག་ལ་རྩིས་འབུལ་དགོས་
པ་དང༌། ཚོང་དཔོན་ནོར་བུ་བཟང་པོས་འཛམ་གླིང་བསྐོར་ནས་ཇ་གཡང་ཡུལ་
གྲུ་ཀུན་ལ་ཁྱབ་དགོས་པའི་བཀའ་ཕབ་ཏེ་ལྷ་མིའི་འདོད་དོན་ཡང་བསྒྲུབས་པ་
ཡིན། དེ་མིན་བདུད་དང་སྲིན་པོས་དེ་སྔ་བཙན་འཕྲོགས་བྱས་པའི་རིན་ཆེན་
གསེར་དངུལ་ནོར་བུའི་རིགས་དང༌། ཡང་སྒོས་དར་དང་གོས་ཆེན་ཇ་བཅས་
སྦས་སྐྱོན་མེད་པར་ནོམ་ལེན་བྱས་ཏེ་བང་མཛོད་དུ་བཅུགས་ ནས་ གླིང་ ཐམ་
མནོན་ནས་བཞག་ཡོད། ད་ཀོ་ཤར་ཡུལ་ཇ་ཡི་རྒྱལ་ས་ལ་ཕྱི་དགྲ་དང་ནང་དགྲ་
ཟེར་བ་མེད་པས་འུ་ཟིའི་རྒྱལ་གཞིས་དང་རྒྱུ་ནོར་ཐམས་ཅད་ནམ་མཁའ་རྒྱལ་
པོའི་ཕྱག་ལ་རྩིས་འབུལ་ཞུ་རྒྱུ་ཡིན་པས་ཡིད་འདོམས་དང༌། ཨ་ གནམ་རྒྱལ་
པོས་སྔར་བཞིན་ཁྲིམས་ལྟར་རྒྱལ་གཞིས་སྐྱོང་དགོས་པ་མ་ཟད། འབངས་མི་
སེར་རྣམས་ལ་དགེ་རྩ་མང་ཙམ་བསྒྲུབ་ཏེ་བདེ་སྐྱིད་ལོངས་སྤྱོད་ཡོང་བ་བྱེད་
དགོས། ཉི་མ་སང་ནས་བཟུང་མཛོད་ཁང་གི་སྒོ་མོ་ཡོངས་སུ་ཕྱེ་ནས་ སྟེང་ལྷ་
དང་བར་མ་གཉན། འོག་ཕྱོགས་ཀླུ་དང་བཅས་པའི་འཁོར་རྣམས་ལ་མཆོད་པ་
རྒྱ་ཆེན་འབུལ་དགོས་པ་མ་ཟད། དམག་འཁྲུག་གི་ནང་དུ་གནོད་འཚེ་ཕོག་པའི་
དུད་ཁྱིམ་ཡོངས་ལ་ནོར་འགྱེད་དང་ཇ་འགྱེད་མཛད་དགོས། མདོར་ན་ལྷ་སྲུང་
རྣམས་ལ་མཆོད་སྤྲིན་དང་འབངས་མི་སེར་རྣམས་ལ་སྦྱིན་པ་གནང་ཐོན་པའི་
རྗེས། ངེད་གླིང་དཀར་དཔོན་དམག་རྣམས་ཤར་ཕྱོགས་ཇི་ཡུལ་ནས་གྱེས་ཏེ་
357



རང་ཡུལ་ལྷ་སྡེ་གླིང་ལ་ཕྱིར་ལོག་བྱ་རྒྱུ་ཡིན་ཞེས་བཀའ་སྩལ་བ་དང༌། འུ་ཟིའི་
རྒྱལ་བློན་དང་མ་སྲུ་མོ་སྨན་རྣམས་ཀྱིས་དྲི་མེད་དར་དཀར་གྱིས་སྣེ་དྲངས་ཏེ་
རིན་ཆེན་གསེར་དངུལ་དང་གོས་ཆེན། ཇ་སྒམ་སྟོང་ཚན་དང་ཁྲི་ཚན་གླིང་རྗེ་
གེ་སར་རྒྱལ་པོའི་སྐུ་མདུན་དུ་རི་ལྟར་སྤུངས། པུས་མོའི་ལྷ་ང་ས་ལ་བཙུགས་
ནས་ལྷ་རབ་བྱུང་ན་གླིང་དཀར་དཔོན་དམག་རྣམས་ཇ་ཡུལ་དུ་ཟླ་བ་གསུམ་
བཞུགས་གནང་ཡོད་པ་མཁྱེན། རྒྱ་གལ་སྲིད་དེ་ལྟར་མ་བྱུང་ཚེ་ཟླ་བ་གཅིག་ཇ་
ཡུལ་དུ་བཞུགས་གནང་ཡོད་པ་མཁྱེན། ཐ་མེད་དེ་ཡང་མ་བྱུང་ན་ཞག་བདུན་
གསུམ་ཉི་ཤུ་རྩ་གཅིག་ཅི་ནས་ཀྱང་བཞུགས་གནང་ཡོད་པ་མཁྱེན། ངེད་འུ་ཟིའི་
དཔོན་འབངས་རྣམས་ཀྱིས་གང་གི་ཐུགས་རྗེའི་སྐུ་དྲིན་སྙིང་དབུས་སུ་བཅངས་
ནས་ལྷད་མེད་བསྙེན་བཀུར་ཞུ་རྒྱུ་ཡིན་ཞེས་ཞུས་པ་དང༌། གེ་སར་རིན་པོ་ཆེས་
འུ་ཟིའི་རྒྱལ་བློན་དང་མ་སྲུ་མོ་སྨན་རྣམས་ཀྱི་ངོ་ལྐོག་མེད་པའི་རྣམ་དཀར་ཞུ་
འབུལ་ལྟར་ཇ་ཡུལ་དུ་བདུན་ཕྲག་གསུམ་བཞུགས་རྒྱུའི་ཞལ་བཞེས་ཐོབ་པར་
གདའོ། །
ཉི་མ་དེ་ཡི་ཕྱི་ནངས་འུ་ཟིའི་རྒྱལ་བློན་རྣམས་ཀྱིས་ཇ་ཡུལ་འདུ་ར་གོང་མ་
ལ་གསེར་ཁྲི་དང་དངུལ་ཁྲི། ཟབ་འབོལ། སྟག་གདན་གཟིག་གདན། གུང་
གདན། དོམ་གདན་སོགས་ཤུན་ལྤགས་ཀྱི་གདན་རབས་དང༌། ཆུ་གདན་དང་
ཁ་གདན་རྐྱོང་གདན་སོགས་གྲལ་རབས་དགུ་བཅུ་གོ་དགུ་བསྒྲིགས་ནས་གླིང་
དཀར་རྗེ་བློན་དང་། འུ་ཟིའི་རྒྱལ་ཡུམ། རྒྱལ་སྲས། སྲས་མོ་གཡུ་ཡི་སྒྲོལ་མི་
བཅས་སྐུ་འཁོར་རྣམས་ གྲལ་ལ་འཁོད་ནས་ཇ་ཆང་དང་རྒྱ་རིག རྒུན་ཆང་།
འབྲས་ཆང་སོགས་འཐུང་བྱ་སྣ་ཚོགས་དང༌། དེ་མིན་ཤ་དཀར་སྨུག་དང་རི་
དྭགས་ཀྱི་ཤ། དོམ་ཤ་དང་ ཕག་ཤ། ཆུ་གནས་ཀྱི་ཉ་ཤ་ལ་སོགས་པ་དང་གྲོ་
འབྲས་དང་ཁྲེ། སྲན་མ་སོགས་འབྲུ་རིགས་སྣེ་ལྔའི་བཟའ་བ་ཅི་རིགས་དང༌།
གཞན་ཡང་ཤིང་འབྲས་དཀར་དམར་ཁྲ་སོགས་ལ་རོལ་ནས་ལྷ་མི་ཐམས་ཅད་
ཚིམ་པར་བྱས། དེ་ནས་གླུ་དང་གར་དང་བྲོ་སོགས་འཆམ་ཏེ་བདེ་སྐྱིད་ཕུན་
358



སུམ་ཚོགས་པའི་དཔལ་ལ་རོལ།
དེ་ནས་ ཐོན་པ་དང༌། གླིང་རྗེ་གེ་ སར་རྒྱལ་པོས་ཇ་ཡུལ་ གྱི་ རྒྱལ་བློན་
འབངས་དང་བཅས་པ་རྣམས་ལ་ཚེ་འདི་གང་གི་ཚེ་དང་བསོད་ནམས། ཕྱི་མར་
སྨན་པའི་ཆོས་སྐལ་དང་སངས་རྒྱས་སྟོང་གི་བྱིན་རླབས། མ་མཁའ་འགྲོ་འབུམ་
གྱི་ཚེ་མདུད་བཅས་དྲག་ཞན་དཔོན་དམངས་ཡོངས་ལ་ཉེ་རིང་མེད་ལེ་མཛད་
ཐོན་པ་དང་། ནམ་མཁའ་རྒྱལ་པོས་ལྷ་སྡེའི་དཔོན་དམག་རྣམས་རེ་ཞིག་ ཇ་
ཡུལ་དུ་བཞུགས་པར་མཛོད་ཅེས་ཞབས་བསྐུལ་ཡང་ཡང་ཞུས་ཀྱང༌། ཧོར་ཟླ་ལྔ་
པའི་ཚེས་གཅིག་གི་ཉི་ཤར་ཐོག་ཆིབས་ཁ་གླིང་གི་ཕྱོགས་སུ་སྒྱུར་བ་དང༌། འུ་
ཡུལ་གྱི་རྒྱལ་བློན་མ་སྲུའི་འཁོར་བཅས་དང་ཆབ་འབངས། སྨུག་ སྲས་ ནམ་
མཁའ་བློ་གྲོས་དང་བཅས་པས་བཀྲ་ཤིས་ལྷ་རྫས་སྲིད་ན་དཀོན་པས་སྐྱེལ་དར་
ཕུལ། སྲས་མོ་གཡུ་ཡི་སྒྲོལ་མས་ཕེབས་སྐྱེལ་ཇ་ཆང་བཏེགས། བྱོན་ལམ་དུ་
བར་ཆད་མི་ཡོང་ལེའི་བཀྲ་ཤིས་སྨོན་བཟང་བཏབ་ཐོན་པ་དང་། ཕན་ཚུན་
ཕྱག་རྒྱ་འདེབས་བཞིན་རང་རང་གི་གནས་ཡུལ་དུ་ཕྱག་ཕེབས་པར་གདའོ། །
གླིང་རྗེ་གེ་ སར་རྒྱལ་པོས་བདུད་སྲིན་སྡེབ་མའི་དཔུང་ཚོགས་ལས་རྣམ་
པར་རྒྱལ་ཞིང༌། ཇ་ཡུལ་གྱི་དཔོན་འབངས་རྣམས་སྡུག་བསྔལ་གྱི་གནས་ལས་
འགྲོལ་བར་མཛད་ནས་ཞི་ལྷོད་བདེ་བ་སྐྲུན་པ་དང་། གཡེར་མེད་གསང་ཐབས་
ཀྱིས་ཚོང་དཔོན་ནོར་བུ་བཟང་པོས་རྒྱལ་ཁམས་སྐོར་བའི་ཚོང་ལམ་བརྒྱུད་ཇ་
གཡང་འཛམ་ གླིང་གི་ མཐའ་དབུས་ཡུལ་གྲུ་ཀུན་ཏུ་ཁྱབ་པར་མཛད་པའི་ངོ་
མཚར་གཏམ་རྒྱུད་ཇ་ཡི་ཆར་འབེབས་ཞེས་བྱ་བ་རྫོགས་པ་བཅས་བཀྲ་ ཤིས་
དགེའོ། །
359



ਮੈਦਾ ਤੇ ਸਿੱਖ ਪੰਥ ਦੀ
ਸਾਇੰਸ ਅਤੇ ਲਿਨ
ਲਉ ਤ ਉਸ ਦੇ ਕਿ
ਉਹ ਕਦੇ ਲ ਈ ਕਈ ਕਦੋਂ 12 ਵਾਂ ਸਰਦਾਰ ਹੋ ਕੇ ਨਸ਼ਾ
ਕਲਮ ਰਾਇ' ਤੋਂ ਕਰ ਸਕਦੀ ਸਲਾਹ ਨਾਲ ਚਲਦਾ ਬਲਕਿ
ਨ
ਪਰ ਮਨ ਏ ਹੋ 1947 ਆਰ ਆਰੂਸਾ ਇਸ ਤੋਂ
BHਨ ਕਰਨ ਉਜਲਾਲਕੇ 'ਚ
ਇਹ ਉਸ ਇਲਾਕਫ਼ੀਅਤ
3 ਜੋ ਕਿ ਪੜਨ ਲਈ ਉਤਸ਼ਾਹਤ ਪਲਾਦੀਨੇ ਨਾਲ
ਕਿ ਇਸ ਨੂੰ ਗੁਮਰਾ ਜਾਇਆ ਨਾ ਰ
ਸਮ ਰਿਸi n.
ਤਾਂ ਉ
ਜਤ ਕਰ ਸਕਿਆ
ਕਈਨਮੈਨ ਨੇ
ਹਨਾਂ ਦਾ ਬੋਲਬਾਲਾ
ਦੋਵੇਂ ਦੇ ਲੋਕਾਂ ਨੂੰ
Bਨੂੰ ਇਕ ਅਸ ਰੂਲ ਲਈ ਬਵਾਸੀਰ ਕੁ ਸਾਲ
ਕ
ਦੇ
ਸੁਖੜਕਾ ਕ
ਉਨ੍ਹਾਂ
ਲ 5
6 ਆਨਲਾ
ਆ , ਇਸ ਲਈ ਉਤੇ , ਆ ਕੇ
ਲ ਤਕਲੀਆ ਚਲਾ
ਨੂੰ ਵੀ ਉਸ ਨੇ



རྩོམ་སྒྲིག་འགན་ཁུར་པ།
ཚོ {E # ##:
མཛེས་ཆ་ཇུས་འགོད་པ། །
装帧设计:
པ་དབང་། བསྟན་ཕུན།
E HE g P
ཀརྨ་རྡོ་རྗེ་ཚེ་རིང་།
# #
{
་
༽༄༅ ། ། འུ་ཟི་ཇ་རྫོང་།
སྒྲུང་མཁན། གྲུགས་པ།
ལེགས་སྒྲིག་མཁན།
བློ་བཟང་དོན་ལྡན།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ། པེ་ཅིན་ཧོ་ཕིང་ལི་བྱང་ལམ་ཨང་14པ།
སྦྲག་ཨང་།
100013
ཁ་པར་ཨང་གྲངས། ། 010-64227665
བརྒྱུད་འཚོང་མཁན། ། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
པར་འདེབས་མཁན། མི་རིགས་པར་འདེབས་ཁང་།
850mrnX 1168mrn 1/32
པར་ཤོག
དུ
པར་གཞིའི་སྒྲིག་ཐེངས། 2007ལོའི་ཟླ་3པར་པར་གཞི་དང་པོ་བསྒྲིགས།
པར་ཐེངས། 2007ལོའི་ཟླ་3པར་པེ་ཅིན་དུ་པར་ཐེངས་དང་པོ་བརྒྱབ། །
པར་གྲངས། 0001-1000
18. 50
དེབ་ཚད།
རིན་གོང་སྒོར།
1:|:ཀྱི
ISBN 978 =7= 105 - 08182 - 0/I•1798( )201



图书在版编目(CIP)数据
MITE
乌斯茶宗:藏文洛桑顿登整理,北京:民族出版社,
2007.3
(九巴讲述格萨尔王传)
ISBN 978-7-105-08182-0
I.
N. I222.7
I.洛….. 藏族-英雄史诗-中国一藏语
中国版本图书馆 CIP数据核字(2007)第035796号
PT
E-
在一
以上。
民族出版社出版发行
(北京市和平里北街14号邮编100013-
www.e56.com.cn
- 民族印刷厂
| 各地新华书店经销
2007年3月第1版 2007年3月北京第1次印
开本:850 毫米x 1168 毫米 132 印张:11.5
印数:(0001-1000册 定 价:18.50 元
ISBN 978-7-105 - 08182-01-1798(减)201
《藏绵室电话:64275311 藏文发行科电话:64227665)



一日至
面设计三视
TH相中了目
前10日12-1
97871051081820)
